महेन्द्र पाल चौधरी को जन्म सन् 1942 फरवरी 9 मा भएको हो । महेन्द्र पाल चौधरी गणतन्त्र फिजीे का एक राजनेता हुन् । उनी फिजी लेबर पार्टीका नेता हुन् । सन् 1999 मई 19 मा उनी गणतन्त्र फिजीको प्रधानमंत्री बने, उनी फिजीमा प्रथम भारतीय –फिजीयाइ प्रधानमन्त्री हुन् । तर उनी प्रधानमन्त्री बनेको ठीक एक वर्ष पछी 19 मई 2000 मा उनलाई तथा उनका अधिकांश मन्त्रीहरुलाई जार्ज स्पीटले बन्धक बनाएका थिए । उनी 56 दिन सम्म बन्धक बनाएर राखिएका थिए । 
मुलतः महेन्द्र चौधरीको वंशावली भारतको उत्तरी राज्य हरियाणाको रोहतक जिल्लामा अवस्थित बहु जमलपुर भन्ने गाँउमा रहेको छ । उनका हजुरबुवा, राम नाथ चौधरी, सन् 1912 मा भारतबाट फिजी एक उखुको खेतमा काम गर्ने मजदुरको रुपमा गएका थिए ।राम नाथ चौधरीका 2 छोरा र एउटी छोरी थिए । महेन्द्र चौधरीको बुवाको नाम राम गोपाल चौधरी, राम नाथ चौधरीका कान्छो छोरा हुन् । राम गोपाल चौधरीका सात छोराछोरी मध्ये महेन्द्र चौधरी जेठो सन्तान हुन् ।en:Mahendra Chaudhry
सन् 1985 मा महेन्द्र चौधरीको सहयोगमा फिजी लेर्वर पार्टी को स्थापना भएको थियोे । यो पार्टीले स्थापना भएकै साल सन् 1985 को चुनावमा आफनो उपस्थिति देखाउने मौका पाएको थियो । विजय रघुवर सिंह को राजीनामा पछि फिजी लेर्वर पार्टीले महेन्द्र चौधरीलाई चुनावको लागी अघि सारेको थियो । सन् 1985 को चुनावमा महेन्द्र चौधरीले झिनो मतान्तर ले हारेका थिए ।
सन् 1987 मा पहिलो पटक संसदीय चुनावमा जित हासिल गरेका थिए । एउटा अडिटरको रुपमा काम गरेका चौधरीले फिजीमा व्याप्त रहेको भ्रष्टाचारलाई हटाउन काम शुरु गरेका थिए । फिजीमा भएको सत्ता पलटका घटनाले गर्दा त्यहाँ बसोवास गर्ने भारतीय समुदायले महेन्द्र चौधरीलाई राजनितीमा योग्य व्यक्तिको रुपमा लिने गरेका थिए । फिजीमा बस्ने भारतीय फिजीहरुलाई संविधानमा रहेको विभेदकारी नीति मन परेको थिएन । फिजीमा बस्ने भारतीय मूलका नागरिकलाई अधिकार दिलाउन मुख्य भूमिका खेलेका थिए ।
सन् 1999 को चुनावमा भूतपुर्व प्रधानमन्त्री शिटभिनी रबुकालाई हराएर एतिहासिक जित हासिल गर्दै महेन्द्र चौधरी फिजीको पहिलो इन्डो फिजीयन प्रधानमन्त्री बन्न सफल भएका थिए ।
सन् 2004 मा भारतद्वारा महेन्द्र चौधरीलाई प्रवासी भारतीय सम्मान पुरस्कार बाट सम्मान गरिएको थियो । यो पुरस्कार प्रत्येक वर्ष प्रवासी भारतीय दिवसको अवसरमा भारतीय राष्ट्रपतिद्वारा प्रदान गरिन्छ । यो पुरस्कार विदेशमा बसेका भारतीय जसले आफनो क्षेत्रमा असाधारण योगदान दिने भारतीय व्यक्तीलाई प्रदान गरिन्छ ।
