बिबिसी अर्थात ब्रिटिश ब्रोडकास्टिंग कर्पोंरेशन दर्शक-संख्याको आधारमा विश्वको सबैभन्दा ठूलो प्रसारण संस्था हो। बीबीसीका लागि संयुक्त अधिराज्यभित्र नै 26,000 कर्मचारी छन् भने यसको बजेट 4 अरब पाउण्ड स्टर्लिंङ अर्थात 7.8 अरब अमेरिकी डलर भन्दा बढी छ । बीबीसीको मुख्यालय लन्डनमा छ र यसको मुख्य काम भनेको संयुक्त अधिराज्य, च्यानल आइल्याण्ड र आइल अफ म्यानमा सार्बजनिक प्रशारण गर्नु हो। ब्रिटिश राजकीय घोषणा बमोजिम प्रशारणको निम्ति संचालित यो एक स्वायत्त सार्बजनिक प्रशारक हो । यसको मुख्य आयश्रोत बेलायतका प्रत्येक टेलिभिजन-धनिहरूबाट अनिबार्य उठाइने बार्षिक कर हो।
आफ्नो मुख्य क्षेत्र बाहेक विश्वभरिका श्रोताहरूका लागि बीबीसीले रेडियो मार्फत बीबीसी विश्व सेवा संचालन गर्छ। बीबीसीसीको यो सेवा अनुमानित सोह्र करोड श्रोताहरूले सुन्छन। सन् 2005मा यो सेवा मार्फत 33 भाषाहरूमा प्रशारण गरिन्थ्यो जसमध्ये नेपाली भाषा पनि एक हो। बीबीसी नेपाली सेवाको प्रसारण सन् 1969को जून 7 तारीखमा शुरू भएको हो। पहिले साप्ताहिक, त्यसपछि हप्तामा तीन दिन हुदै दैनिकरूपमा नेपाली समय अनुसार बेलुकीको पौने नौ बजे शर्टवेभ, नेपालभरका 130 वटाभन्दा बढी एफएमहरू र यसको वेब-साइट मा नेपाली सेवा सुन्न सकिन्छ।
