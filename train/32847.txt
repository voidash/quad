क्रिकेट विश्वकप 1975 क्रिकेट विश्वकप प्रतियोगिताको पहिलो क्रिकेट विश्वकप थियो । यो प्रतियोगिता 7 जुन देखि 21 जुन सम्म इङ्गल्याण्डमा भएको थियो । यो टुर्नामेन्ट प्रुडेन्सियल एसुरेन्स कम्पनीद्वारा प्रायोजित रहेको थियो । यस टुर्नामेन्टमा 8 वटा टिमले भाग लिएको थियो । जसमा 6 वटा टेस्ट खेल्ने राष्ट्र तथा 2 वटा गैह्र टेस्ट खेल्ने राष्ट्र रहेको थियो । 
म्याच 60 ओभरको खेलाईएको थियो भने खेलाडीले सेतो जर्सी तथा रातो क्रिकेट बलले खेल्ने नियम रहेको थियो । म्याच दिनमा हुने भएकोले खेल छिट्टै सुरु गर्ने गरिन्थ्यो ।

टुर्नामेन्टमा 2 समुहमा टिमलाई छुट्याएको थियो जसमा प्रत्येक टिमले अर्को टिम सँग खेल्नु पर्ने थियो । दुइ उत्कृष्ट टिम सेमीफाइनलको लागि प्रत्येक समुहबाट अगाडि बढ्ने नियम थियो । सेमीफाइनलको बिजेताले फाइनल खेल्न पाउने नियम बनाइएको थियो ।
पहिलो विश्वकप इङ्गल्याण्डको 7 छुट्टा-छुट्टै स्थानमा खेलाईएको थियो । प्रतियोगितामा जम्मा 15 खेल भएको थियो जसमा 2 सेमीफाइनल तथा 1 फाइनल रहेको थियो । 
यस प्रतियोगिताको आयोजक इङ्गल्याण्ड रहेको थियो । आइसीसीले पहिलो आयोजन इङ्गल्याण्डलेनै गर्ने भनी निर्णय गरेको थियो किन भने इङ्गल्याण्ड सँग सो समयमा पर्याप्त संसाधन रहेको थियो जसले एउटा सफल आयोजन गर्न सक्थ्यो । भारतले तेश्रो विश्वकप आफुले आयोजन गर्ने भनी दावी पेश गरेको थियो तर आइसीसी द्वारा इङ्गल्याण्डलेनै आयोजना गर्ने भनी निर्णय गरेको थियो । आइसीसीको अनुसार दिन-रातको म्याच गर्न नसकिने भएकोले इङ्गल्याण्डमा जुनको महिनामा दिन लामो हुने भएकोले सोको आयोजन इङ्गल्याण्डलाई दिइएको थियो । म्याच दिनमै सम्पाप्त हुन सक्ने सम्भावना बढी थियो ।
8 राष्ट्र यस टुर्नामेन्टको लागि सहभागी भएका थिए । श्रीलङ्का तथा पूर्वी अफ्रिका मात्र यस्तो टिम थियो जसले टेस्ट खेल्ने मान्यता पाएको थिएन ।




1975 क्रिकेट विश्वकपको पहिलो सेमीफाइनल खेल इङ्गल्याण्ड तथा अस्ट्रेलिया बीच खेलिएको थियो भने अर्को सेमीफाइनल खेल न्युजिल्यान्ड तथा वेस्ट इन्डिज बीच खेलिएको थियो । पहिलो सेमीफाइनल खेलमा अस्ट्रेलियाले इङ्गल्याण्डलाई 4 विकेटले हराएको थियो भने बेस्ट इन्डिजले न्युजिल्यान्डलाई 5 विकेटले हराउदै फाइनलको यात्रा तय गरेको थियो ।
फाइनलमा वेस्ट इन्डिजले अस्ट्रेलियालाई 17 रनले हराएको थियो । वेस्ट इन्डिजको तर्फबाट कप्तान क्ल्याब लोयडले तुफानी 102 रन बनाएका थिए । अस्ट्रेलियाका अग्रपंक्तिका खेलाडीहरु रन आउट भएकोले अस्ट्रेलियाले राम्रो मौका गुमाएको थियो । सन् 1975 को क्रिकेट विश्वकपमा म्यान अफ द सिरिजको ब्यबस्था थिएन ।
