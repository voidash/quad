
विमल घर्ती मगर नेपाली फुटबल खेलाडी हुन्, । जो नेपाल राष्ट्रिय फुटबल टिम का एक महत्त्वपूर्ण सदस्य हुन् । विमल एन्फा एकेडेमीका उत्पादन हुन् जुन्, अखिल नेपाल फुटबल संघ र नेपाल राष्ट्रिय फुटबल टिमको नियन्त्रणमा छ । 
विमल 2013 साफ च्याम्पियनसिपमा पाकिस्तान विरूद्ध नेपाल राष्ट्रिय फुटबल टिमका लागि गोल गरेसँगै एकाएक चर्चामा आएका थिए । विमल अन्तराष्ट्रिय फुटबलमा गोल गर्ने विश्वकै छैटौँ कान्छा फुटबल खेलाडी हुन्, जसले उनलाई नेपालको लागि डेब्यु गर्ने र गोल गर्ने सबभन्दा युवा खेलाडी बनायो । यो किर्तिमान यसअघि भरत खवासले 16 बर्षको उमेरमा गोल गर्दै बनाएका थिए ।साथै विमल साफ च्याम्पियनसिप मा सबै भन्दा छिटो गोल गर्ने खेलाडी समेत हुन् । उनले 2015 साफ च्याम्पियनसिपको भारत विरूद्धधको खेलमा 2 मिनेटमा नै गोल गर्न सफल भएका थिए ।
नवलपरासी जिल्लामा जन्मिएका विमल सानैदेखि फुटबल खेलमा रूचि राख्ने गर्दथे, भने फुटबल बाहेक उनी क्रिकेट खेल पनि खेल्ने गर्दथे । सानैमा बुबा गुमाएका उनले आमाकै रेखदेखमा रहेर बाल्यकाल पार गरेका थिए । उनका बाबू एक नेपाली पुलिस थिए । उनी राष्ट्रकै लागि काम गर्दागर्दै असमायीक निधनको मुखमा परेका थिए ।
2015 मा भएको नेपाल राष्ट्रिय लिगका लिग विमल सुदूरपश्चिम 11 फुटबल टिमका लागि अनुबन्धित भएका थिए । उनले सुदूरपश्चिमबाट नेपाली राष्ट्रिय लिग प्रतियोगितामा जम्मा 7 खेल खेल्दै कुल 4 गोल गरेका थिए । उक्त प्रतियोगिता विमल एक पटक म्यान अफ दि म्याच समेत भएका थिए ।
विमलले 2017 मा मोहन बंगाल एफसी क्लबबाट आई लिग पनि खेलेका थीए । मोहन बंगालबाट जम्मा 3 खेल्ने अवसर पाएका विमलले कुनै गोल भने गर्न सकेनन् । 
विमल घर्ती मगरले नेपाली विभिन्न घरेलुु प्रतियोगिताहरूमा थ्री स्टार क्लबका तर्फबाट सहभागीता जनाएका थिए । साथै उनले थ्री स्टारले 2017 एएफसी एसिया कप छनोट चरण अन्तर्गतको समूह चरणको खेलमा समेत विमलले थ्री स्टारको प्रतिनिधित्व गरेका थिए । उनले भारतमा सम्पन्न 2016 बोर्डोलोइ ट्रफी अन्तर्राष्ट्रिय आमन्त्रित फुटबल प्रतियोगितामा थ्री स्टारको प्रतिनिधितब गरेका थिए । भने उक्त प्रतियोगिता थ्री स्टारका तर्फबाट जित्न सफल भएका थिए । यस्तै 2018 मा नेपाली राष्ट्रिय लिगको विश्राम समय तालिकामा च्यासल युथ क्लबमा अनुबन्धित हुदाँहुदै पनि उनी थ्री स्टार क्लबको तर्फबाट भारतमा आयोजित गभर्नर गोल्डकपमा सहभागीता जनाएका थिए । उपाधि समेत जित्न सफद भएको थियो ।
पाँच वर्ष पछि आयोजना भएको प्रमुख नेपाली राष्ट्रिय लिग सहिद स्मारक ए-डिभिजन लिगमा उनी च्यासल युथ क्लबका लागि अनुबन्धित भएका थिए । तर उनी उक्त लिग च्यासल क्लबाट भने पुरै नखेली बेल्जियम फुटबल प्रशिक्षणका लागि गएका थिए ।
च्यासल युथ क्लबबाट उनलेे 2075 शहिद स्मारक ए-डिभिजन लिगमा जम्मा 5 खेल खेल्दै 4 गोल समेत गर्न सफल भएका थिए ।
20 सेप्टेम्बर 2012, मा विमलले नेपाली राष्ट्रिय फुटबल टिमका लागि स्थान बनाएका थिए । बंगलादेश विरूद्वको दशरथ रंगशमलामा भएको अन्तर्राष्ट्रिय मैत्रीपूर्ण खेलमा विमलले नेपाली राष्ट्रिय टिममा स्थान बनाएका थिए । उनी 14 वर्षमानै राष्ट्रिय टिममा स्थान बनाउने सर्वाधिक कलिला नेपाली फुटबल खेलाडी बन्न सफल भएका थिए । 
विमल घर्ती मगरले पहिलो अन्तर्राष्ट्रिय गोल पाकिस्तान विरूद्ध गरेका थिए । जुन पाकिस्तान विरूद्ध नेपालको खेल 2013 साफ च्याम्पियनसिप नेपालमा भएको थियो । नेपाल पाकिस्तान समक्ष 1 गोलले पछि पर्दा उनले किर्तिमनी बराबरी गोल गरेका थिए । उनको यही गोलको मद्दतमा नेपाल प्रतियोगिताको सेमिफाइनल सम्म पुग्न सफल भएको थियो ।
मे 2012 मा विमलले नेपालको प्रतिनिधित्व गर्दै एएफसी यू-14 फुटबल फेस्टिभल 2012 मा सहभागी जनाएका थीए । उक्त प्रतियोगिता उनले 1 ह्याटि्रक सहित 8 गोल गरेका थिए । श्रीलंका यू-19 टिम विरूद्व उनले ह्याटि्रक गर्न सफल भएका थिए । उनको उक्त प्रतियोगिताको प्रदर्शनी पछि नेपाली यू-19 टिमका प्रशिक्षक सुनिल श्रेष्ठले विमल नेपालका एक उदयीमान उत्कृष्ट खेलाडी हुन् । भनेका थिए ।
3 अक्टोबर 2012 मा अखिल नेपाल फुटबल संघ ले बाल गोपाल महर्जनको नेतृत्वमा सार्क यू-14 फुटबलका तयारीका लागि अक्टोबर 7-21 जापानमा गरिएको विशेष प्रशिक्षणमा 16 सदस्यीय यू-14 नेपाली टिमको छनोट गरेकोमा विमल घर्ती मगर पनि परेका थिए । त्यस प्रशिक्षण पछि नेपाली यू-14 टिमले माल्दिभ्सलाई 0-4 ले हराएको थियो, भने जापान फुटबल एकेडेमीलाई 3-1 गोलअन्तरले हराएको थियो । यस्तै पाकिस्तान माथि नेपालले 4-0 को जित दर्ता गरेको थियो । अझ नेपाले श्रीलंका विरूद्व 6-0 गोलअन्तरको जित दर्ता गर्दा उनले निकै उत्कृष्ट खेल प्रदर्शनी गरेका थिए ।उक्त खेलमा उनले एक ह्याटि्रक सहित नेपालका लागि 4 गोल गरेका थिए । उनले उक्त खेलमा जम्मा 9 मीनेट मानै ह्याटि्रक पूरा गरेका थिए । नेपालमै भएको उक्त खेलमा नेपालले समूह चरणको 4 वटै खेल जित्न सफल भएको थियो ।
2013 को साफ च्याम्पियनसिपमा विमलको पहिलो नेपालको तर्फबाट अन्तर्राष्ट्रिय सहभागीता थियो । यस प्रतियोगितामा सबैभन्दा कम उमेरमा सहभागी जनाएका उनले आफ्नो पहिलो उपस्थितिमा पाकिस्तानविरूद्व गोल गरि नेपालको हार तारेका थिए, भने साफ च्याम्पियनसिप प्रतियोगितामै गोल गर्ने सबैभन्दा कान्छा खेलाडी बनेका थिए । साथै उक्त खेलका म्यान अफ द म्याच घोषित भएका थिए । यस्तै उनी वैकल्पिक खेलाडीका रूपमा प्रतियोगिताको अफ्गानिस्थानविरूद्वको सेमिफाइनल खेलमा मैदान प्रवेश गरि उत्कृष्ट खेल प्रदर्शन गरे । नेपाल 1-0 ले पछि परेको अवस्थामा मैदान छिरेका विमलले उक्त खेलमा अर्कै रौनक थपिदिए । उनकै कारणले गर्दा नेपालले खेलको अन्तिम समयमा पेनाल्टी प्राप्त गरेको थियो, तर उक्त पेनाल्टी रोहित चन्द खेर फाले यतिमात्र नभएर घरेलु टोली नेपाल सेमिफाइनलबाटनै बाहिरियो । 
2013 सालमा विमलले 2013 साफ यू-16 च्याम्पियनसिप तथा 2013 साफ च्याम्पियनसिप दुवै प्रतियोगितामा सहभागीता जनाएका थिए । विमलले साफ यू-16 च्याम्पियनसिपका सर्वाधिक उच्च गोलकर्ताका रूपमा प्रतियोगिताको अन्त्य गरेका थिए । उता साफ च्याम्पियनसिपको सिनियर टिममा भने विमलले कलिलो 15 वर्षको उमेरमा सहभागीता जनाएका थिए । 2013 उनले साफ च्याम्पियनसिपमा आफ्नो पहिलो अन्तर्राष्ट्रिय गोल समेत गर्न सफल भएका थिए । उनले पाकिस्तानसँग पछाडि परेको अवस्थामा खेलको अन्तिम समयमा बराबरी गोल गर्न सफल भएका थीए ।
विमलले 2014 एएफसी यू-16 च्याम्पियनसिप छनोट चरणको कप्तानीको जिम्मेवारी समेत सम्हालेका थिए । छनोट चरण अन्तर्गतको 25 सेप्टेम्बर 2013 मा दशरथ रंगशाला, काठमाडौंमा भएको बहराइन विरूद्वको खेलमा नेपाली यू-16 टिम 2-0 गोल अन्तरले विजयी भएको थियो । उक्त खेलमा विमलले एक गोलका निम्ति अवसर जुराएका थिए वा गोल पास दिएका थिए । उनले अर्को खेल इराक विरूद्व खेलेका थिए, उनले इराकसँगको खेलमा प्रतियोगिताको पहिलो गोल गरेका थिए । उक्त खेलमा नेपाल 2-2 गोलको बराबरीमा रोकिएको थियो । समूह चरणको अन्तिम खेलमा विमलले तुर्किमीस्थान विरूद्व ह्याटि्रक गरेका थिए ।उक्त खेलमा भने नेपाल 4-0 गोलले विजयी हुँदै 2014 एएफसी यू-16 च्याम्पियनसिपको अन्तिम फाइनल चरणमा स्थान बनाउन सफल भएको थियो । उनले छनोट चरण भर कुल 4 गोल गरेका थिए । थाइल्यान्डमा भएको उजग्वेस्थान विरूद्व भएको 2014 एएफसी यू-16 च्याम्पियनसिपको पहिलो खेलमा विमलले सहभागीता जनाउन पाएका थिएनन् किनभने उनले छनोट चरणको खेलमा दुईवटा पहेँलो कार्ड खाएका थिए । यस्तै विमलले कुवेत विरूद्वको खेलमा एक पेनाल्टी गोल गर्दै उक्त खेलको म्यान अफ दि म्याच भएका थिए तर नेपाल उक्त खेलमा कुवेतसँग 1-2 गोल अन्तरले पराजित भएको थियो ।
2015 साफ च्याम्पियनसिपमा नेपालले 5 गोल खाएको थियो भने जम्मा 1 गोल गर्न सफल भएको थियो । जुन 1 गोल विमलले भारतविरूद्ध खेलको सुरूवाटि 2 मिनेटमानै गरेका थिए । यस प्रतियोगितामा नेपालले खेलेका दुवै खेलहरू हारेको थियो । अझ नेपालको लामो समय सम्मको गोलको खडेरीलाई विमलले 2015 साफ च्याम्पियनसिपमा टोडेका थिए । नेपालले 2013 साफ च्याम्पियनसिप मा भारत विरूद्व गोल गरे एटा कुनैपनि खेलमा गोल गर्न सकेको थिए । विमलले 2015 साफ च्याम्पियनसिपमा पनि भारत विरूद्व गोल गर्दै लामो समय सम्मको गोलको खडेरी तोड्न सफल भएका थिए । विमललृ खेलको सुरूवाटी 2 मीनेटमानै गोल गरेर नेपाललाई अग्रता दिलाएता पनि नेपाल उक्त खेलमा भारतसँग 0-4 गोल अन्तरले पराजित भएको थियो ।
विमल घर्ती मगरले गरेका अन्तर्राष्ट्रिय गोलहरू निम्नानुसार रहेका छन्।
