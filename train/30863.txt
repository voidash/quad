एयरटेल बङ्गलादेशमा रोबी आजीयाटाको एक स्वतन्त्र उत्पादन ब्रान्ड हो जसले रोबी आजीयाटा लिमिटेड बङ्लादेशमा 'एयरटेल' ब्रान्डको इजाजतपत्र पाएको थियो । यो जीएसएम आधारित मोबाइल दूरसञ्चार पनि हो । यो रोबिमा नोभेम्बर 2016 मा समायोजित भएको थियो । यो 10 मे 2007 मा स्थापना भएको थियो भने यसको मुख्यालय बङ्गलादेशको राजधानी ढाकामा अवस्थित छ । यसका दुबै प्रिपेड र पोस्टपेड सेवाहरू उपलब्ध रहेका छन् ।
यो बङ्गलादेशको सबैभन्दा ठूलो मित्र नेटवर्क हो जुन अगस्ट 2018 का अनुसार यसका लगभग 13.4 मिलियन सक्रिय ग्राहकहरू रहेका छन् । कम्पनीले 500 भन्दा बढि थानाहरूका जनसङ्ख्यालाई 4 जी नेटवर्कको साथ 90% सम्मको व्यापक नेटवर्क कभरेज प्रदान गरेको छ । यसले हाल रोबिका नाममा सेवा दिइरहेको छ
संयुक्त अरब इमिरेट्सको एक प्रमुख टेलिकम, वारिद टेलीकमले, यस कम्पनीलाई भारतको भारती एयरटेल लिमिटेडमा 300 मिलियन अमेरिकी डलरमा 70% भाग बेच्दिएको थियो ।भारतीय एयरटेलको प्रस्तावमा कम्पनीको नयाँ शेयरहरू सिर्जना गर्न वारीदमा 300 मिलियन डलर लगानी गरेको थियो । बङ्गलादेश दूरसञ्चार विनियामक आयोगले 4 जनवरी 2010 मा यस सम्झौता स्वीकृत गर्यो ।भारती एयरटेल लिमिटेड र यसको बोर्डको प्रबन्धन नियन्त्रणले 20 डिसेम्बर 2010 देखि कम्पनीको सेवाहरुलाई आफ्नो एयरटेलमा पुनः सञ्चालन गरेको थियो ।
मार्च 2013 मा, वारिद टेलिकमले बाँकी रहेको 30% शेयरलाई भारती एयरटेलको सिंगापुर-आधारित भारती एयरटेल होल्डिङ्स पिटिइ लिमिटेडको 85 करोड अमेरिकी डलरमा बेच्दिएको थियो ।
8 सेप्टेम्बर 2013 मा, एयरटेल बङ्गलादेश 5 मेगाहर्ज 3 जी स्पेक्ट्रम प्राप्त गरेको थियो ।
जनवरी 2016 मा एयरटेल बङ्गलादेश र रोबि ले आ-आफ्नो सेवालाई एउटैमा समायोजन गर्ने घोषण गरेका थिए र यो समायोजन पछि त्यसलाई रोबिको नाम दिने भनिएको थियो र जसले त्यसबेलाका छुट्टाछुट्टै प्रदायकका 32 मिलियन प्रयोगकर्ताहरूलाई सेवा दिएको थियो । यो समायोजित रोबिलाई 68.7% मलेसियाको इन्टरनेट कम्पनी आजीयाटा को स्वामित्वमा रहेको छ भने, भारतको भारती एयरटेलको 25% रहेकोे छ भने बाँकी 6.3% चाहि जापानको एनटिटि डोकोमोको स्वामित्व रहेको छ । नोभेम्बर 2016 मा समायोजन सफल
यो समायोजन नोभेम्बर 2016 मा पुर्ण भएको थियो र बङ्गलादेशमा दोस्रो सबैभन्दा ठूलो टेलिकम कम्पनी बन्न सफल भएको थियो ।
आधिकारिक वेबसाइट
