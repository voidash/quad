कर्थलीनेपालको मध्यमाञ्चल विकास क्षेत्र, बागमती अञ्चलको सिन्धुपाल्चोक जिल्लामा अवस्थित एक गाउँ विकास समिति हो । कर्थली गाविस जिल्लाको पूर्वी भेगमा पर्ने गाविस हो। यस गाविसको कुल क्षेत्रफल 26.12 वर्ग किलोमिटर छ भने जिल्ला सदरमुकामबाट 10 कोष टाढा पर्दछ । भौगोलिक रूपमा कर्थली गाविस निकै विकट गाविस हो । कर्थली गाविसको पूर्वमा दोलखा जिल्ला पर्दछ भने पश्चिममा बाह्रविसे उत्तरमा मार्मिङ र दक्षिणमा घोर्थली र चोकटी गाविसहरू पर्दछन् । कर्थली गाविस लिस्ती थुम अन्तर्गत पर्दछ । यस गाविसमा तामाङ र क्षेत्रीको बाक्लो बसोबास छ । यहाँका जनताहरू कृषिमा व्यस्थ हुन्छन् । कर्थलीको मुख्य कृषि बाली कोदो मकै धान आलु जौ फापर हो। विसं 2058 सालको जनगणना अनुसार कर्थली गाविसमा कुल घरपरिवार संख्या 755 र कुल जनसङ्ख्या 3690 थियो । हिमाली दृश्यावलोकन पद यात्रा ग्रामीण भ्रमणका लागि यो गाविस प्रसिद्ध छ ।

