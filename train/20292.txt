मगुरा जिल्ला बङ्गलादेशमा रहेको खुल्ना विभागको एक जिल्ला हो । यो जिल्ला राजधानी ढाका सहरबाट 176 किलोमिटरको दुरीमा रहेको छ । यस जिल्लाको मख्य यातायात बस सेवा हो । मगुरा देखि ढाका सम्म पुग्न बसबाट पाँच घण्टा लाग्छ । मगुरा जिल्लामा कुनै पनि रेल रहेको छैन ।
यो जिल्ला बङ्गलादेशको खुल्ना विभागमा पर्छ । यो जिल्ला 23°15' देखि 23°41' उत्तर अक्षांश र 89°15' देखि 89°42' पुर्व देशान्तरणमा अवस्थित छ । यस जिल्लाले बङ्गलादेशको कुल क्षेत्रफलको 1048.61 वर्ग किलोमिटर अोगटेको छ । यस जिल्लालाई राजवरी जिल्लाले उत्तरमा घेरेको छ भने दक्षिणमा जशोर र नरिल जिल्ला घेरेको छ । त्यस्तै गरि फरिदपुर जिल्लाले पुर्वमा र झिनाइदह जिल्ला पश्चिमाबाट घेरेको छ । यो जिल्लामा देशकै सबैभन्दा महत्त्वपूर्ण गोराइ मधुमती, कुसार र नवगंगा नदिहरू रहेका छन् । 
मगुरा उप-जिल्ला सन् 1945 मा स्थापना भएको थियो भने यो उप-जिल्ला सन् 1984 मार्च 1 मा जिल्लामा परिणत भएको थियो । यस जिल्ला हाल चार उप-जिल्लाहरू रहेका छन् । जुन यस प्रकार छन्:
सन् 2011 को राष्ट्रिय जनगणना अनुसार यस जिल्लाको कुल जनसङ्ख्या 8,243,11 रहेको छ जसमध्ये पुरुषको जनसङ्ख्या 4,209,07 रहेको छ भने महिलाको जनसङ्ख्या 4,034,04 रहेकन्ह छ ।यस जिल्लाको जनधनत्व 880 प्रति किलोमिटर रहेको छ । धर्मका अाधारमा यस जिल्लामा इस्लाम जनसङ्ख्या 6,649,37 रहेकन्ह छ भने हिन्दुको सङ्ख्या 1,586,85, बुद्ध धर्म 342, इसाई धर्म 21 र अन्य 326 रहेका छन् ।
यस जिल्लाको मुख्य अाय श्रोतको बाटो भनेको कृषि र खेती जसमा जिल्लाकै 66.3% मानिसहरू संलग्न छन् । यस जिल्लाका मानिसहरू अन्य जस्तै 2.65% मजदुरी, उद्योग र कलकारखानामा 1.29%, वाणिाज्यका 12.34%, रेमिटेन्स 0.43%, संचार र यातायातमा 3.59%, सरकारी कार्यलयहरूमा 7.32% ,धर्म सेवामा 0.14% र अन्यमा 4.07% रहेका छन् ।
यस जिल्लाको अौसत साक्षरता दर 46.95% रहेको छ जसमध्ये पुरुषको साक्षरता दर 44.7% छ भने महिलाको 40.1% रहेको छ । यस जिल्लामा 17 क्याम्पस, 115 माध्यमिक विद्यालय, 370 प्राथमिक विद्यालय, 134 सार्वजनिक विद्यालयहरू रहेका छन् । ती मध्य हुसेन शाहिद कलेज, मगुरा सरकार छात्र उच्च माध्यमिक विद्यालय, गंगारामपुर उच्च माध्यमिक विद्यालय, हाजिपुर माध्यमिक विद्यालय अादि यस जिल्ला उत्कृष्ट विद्यालयहरू हुन् ।
