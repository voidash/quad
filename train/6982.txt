नेपाल प्रज्ञा प्रतिष्ठान भाषा, साहित्य, संस्कृति तथा दर्शनको संरक्षण, सम्वर्द्धन र विकास गर्न स्थापित संस्था हो । यसलाई पहिला नेपाल राजकीय प्रज्ञा प्रतिष्ठान भनिन्थ्यो।हाल यस प्रतिष्ठानका कुलपति श्री गंगा प्रसाद उप्रेती रहेका छन्। उपकुलपतिमा डा. जगमान गुरुङ, सदस्य-सचिव प्रा. डा. जगत प्रसाद उपाध्याय र कुलपतिको सचिवालय प्रमुख श्री विश्वास घिमिरे रहेका छन्।
प्रतिष्ठानको स्थापना वि.सं. 2014 साल असार 9 गते भएको हो । यसको नाम नेपाल साहित्य कला प्रतिष्ठान थियो । प्रतिष्ठानको स्थापना वि.सं. 2013 सालमा महाकवि लक्ष्मीप्रसाद देवकोटाको परिकल्पना बमोजिम श्री 5 महेन्द्र वीर विक्रम शाहदेवबाट भएको हो । 
वि.सं. 2014 साल फागुनमा नेपाल एकेडेमी बन्यो । पछि वि.सं. 2024 सालमा नेपाल राजकीय प्रज्ञा प्रतिष्ठान बनेको हो । नेपाल प्रजातान्त्रिक संघीय गणतन्त्र भएपछि यसको नाम नेपाल प्रज्ञा प्रतिष्ठान हुनगयो ।
नेपालका सबै भाषा, साहित्य, संस्कृति तथा दर्शनको संरक्षण, सम्वर्द्धन र विकास गर्न काठमाडौं र आवश्यकताअनुसार नेपालको विभिन्न स्थानहरूमा शाखा खोल्न सकिने गरि स्थापना गरिएको प्रतिष्ठान हो ।।

नेपाल प्रज्ञाप्रतिष्ठानमा रहेको भानुभक्तको सालिक
नेपाल प्रज्ञाप्रतिष्ठान भवन
नेपाल प्रज्ञाप्रतिष्ठान भवनमा रहेको क्याक्टस

