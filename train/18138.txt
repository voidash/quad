खड्ग रानाभाट एक नेपाली भूपू राष्ट्रिय खेलाडी हुन्।जसले नेपालका तर्फबाट फुटबल,भलिबल,एथलेटिक्स लगाएका खेलहरूमा सहभागीता जनाएका थिए।उनी पोखरा स्पोर्ट अवार्ड 2074मा लाइफ टाइम एचिभ्मेन्ट अवार्डबाट सम्मानित भएका थिए।
रानाभाटले 14 वर्षको उमेर 2020 सालबाट आफ्नो खेल जीवन सुरु गरेका थिए । एथलेटिक्स, भलिबल र फुटबलका राष्ट्रिय खेलाडी समेत रहिसकेका उनी सन 1970 मा थाइल्यान्डको बैंककमा सम्पन्न छैटौं एसियाली खेलमा नेपालको तर्फबाट सहभागी हुँदै 3 हजार मिटरको स्टिपल चेजमा आठौं स्थान हासिल गरेका थिए । 
2041 सालमा राष्ट्रिय खेलकुद परिषदको मुख्य प्रशिक्षक रहेका रानाभाट 2068 मा परिषदको सदस्यसमेत थिए । भूतपूर्व खेलाडी मञ्च नेपालको संस्थापक तथा निवर्तमान अध्यक्ष र हाल नौलो घुम्ती नेपालको अध्यक्ष समेत रहेका रानाभाट विभिन्न खेलकुद लगायत सामाजिक संघसंस्थामा समेत क्रियाशील छन् ।
