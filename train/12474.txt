कार्लोस इरविन एस्टेवेज़, जो व्यवसायिक रुपमा चार्ली शीन बाट चिनिन्छन्, एक अमेरिकन कलाकार हुन्। उनले प्लाटून, वाल स्ट्रीट, यंग गन्स, एट मेन आउट, मेजर लिग्, हट् शट्स! र थ्री मस्किटरस जस्ता सफल हलिवुड चलचित्रहरुमा अभिनय गरेका छन्। 
सन् 2000 को दशकमा उनी टेलिभिजनको माध्यमबाट प्रख्यात भए। उनी माइकल जे. फक्स को साटो स्पिन सिटी मा अनुबन्धित भएपछि गोल्डेन ग्लोब अवार्ड को हकदार समेत हुनपुगे। त्यसपछि उनी टु एन्ड अ हाफ म्यान मा मुख्य भुमिका मा देखापरे जसबाट उनी गोल्डन ग्लोब र एम्मी अवार्ड नोमिनेसनमा पर्न सफल भए। उनीद्वारा अभिनित पछिल्लो टलिभिजन श्रृंखला FX को हास्य श्रृंखला एन्गर म्यानेज्मेन्ट थियो जसको समापन सयौं भागमा सन् 2014 मा भएको थियो। सन् 2019 मा चार्ली शीन सबैभन्दा बढी पारिश्रमिक लिने सिट्कम कलाकार समेत हुनपुगे।
शीनको व्यक्तिगत जीवन सँधै विवादास्पत रहेको छ। जसमध्य अत्याधिक रक्सी सेवन, लागुपदार्थ दुर्वयसन र बिग्रदो वैवाहिक संबन्ध सँधै चर्चामा आउने विषय हुन्। नोभेम्बर 17, 2015 मा उनले सार्वजनिक रुपमा आफू एचआइभी ग्रसित रहेको खुलासा गरेका थिए।
चार्ली शीन को जन्म सेप्टेम्बर र, 1965 मा न्यूयोर्क सिटीमा कार्लोस इरविन एस्टेवेज़को रुपमा भएको थियो। उनी कलाकारद्वय मार्टिन शीन र जेनेट टेम्पलटनका छोरा मध्यका कान्छा र चारजना संतानमा मा तेश्रा हुन्। उनको बुवा मार्टिनले क्याथोलिक् आर्चबिशप र धर्मशास्त्री फुलटन जे. शीन को मानार्थ अफ्नो रंगमंच नाम परिवर्तन गरको कारण चार्ली ले पनि यहि रंगमंच नाम अपनाए। उनका दाइहरु इमिलियो र रामोन तथा बहिनी रेनि कलाक्षेत्रमै अाबद्ध छन्। उनको बुवा मार्टिन को ब्रोड्वे मा द सब्जेक्ट वाज रोजेज् प्रदर्शित भएपछि उनीहरु म्यालिबु, क्यालिफोर्नियामा बसाइ सरेका हुन्। सन् 1974 मा चार्ली शीनले मात्र 9 बर्षको उमेरमा आफ्नै बुवाको चलचित्र द एक्सेक्युसन अफ प्राइभेट स्लोभिक मा पहिलो पल्ट अभिनय गरेका थिए। शीनले सान्ता मोनिका हाइस्कूल, सान्ता मोनिका क्यालिफोर्निया मा रोबर्ट डौनी जुनियरसँगै पढेका थिए। उनी आफ्नो स्कुलको बेसबल टिमकोको स्टारपिचर र सर्टस्टप पनि थिए।
स्कुलमा उनले अभिनय क्षेत्रमा शुरुमै रुचि देखाए र आफ्नो दाइ इमिलियो तथा साथीहरु रब लोब र सन पेन् सँग मिलेर सुपर 8 फिल्महरु बनाए। स्कुल सकिनु केही साता अघि उनलाई नराम्रो अंक तथा अपुग हाजिरी को कारण स्कुलबाट निष्काशित गरियो।
उनको फिल्मी जीवन सन् 1984 मा निर्मित शीत युद्धमा मा आधारित सिनेमा रेड डन बाट सुरु भएको हो। यसमा उनले पेट्रिक स्वेजी, सी थोमस होवेल, ली थोम्पसन र जेनिफर ग्रे सँग काम गरेका थिए। शीनलाई जेनिफर ग्रेसँग फेर्रिज बुलर्स डे अफ को एउटा सानो दृश्यमा समेत देख्न सकिन्छ। उनी अमेजिंग स्टोरिज् श्रृंखलाको एउटा भागमा समेत देखा परेका थिए। चार्ली शीनलाई उनको प्रमुख भुमिका भियतनाम युध्दमा आधारित प्लाटून बाट प्राप्त भयो। सन् 1987 मा उनले बुवा मार्टिनसँग वाल स्ट्रीट मापनि अभिनय गरेका थिए। वाल स्ट्रीट र प्लाटून दुवैको निर्देशक ओलिभर स्टोन थिए। सन् 1987 मा चार्ली शीन ग्रिज्ली 2: द प्रेडेटर मा अनुबन्धित भएका थिए। 1988 मा उनले बेसबलमा आधारित सिनेमा एट मेन आउट मा अभिनय गरेका थिए। सन् 1988 मै उनले आफ्नो दाइ इमिलियो सँग यंग गन्स मा अभिनय गरे। इमिलियो सँगै उनले सन् 1990 मा मेन एट वर्क मा पनि अभिनय गरेका थिए। 
सन् 1990 मा उनले बुवा मार्टिन सँग मार्टिन निर्देशित क्याडेन्स तथा क्लिन्ट इस्टवुडसँग इस्टवुड निर्देशित द रूकी मा काम गरे। 1992 मा लिन्डा फियेरेन्टिनो तथा माइकल माडसेन सँग बियोन्ड द ल मा उनी देखा परे। सन् 1994 मा द हलिवुड वाक अफ फेममा उनलाई तारा प्रदान गरियो सन् 1997 मा लेखकको रुपला उनले आफ्नो पहिलो सिनेमा डिस्कभरी मार्स लेखे अनि अर्को बर्ष निर्माता, निर्देशक तथा कलाकारको रुपमा नो कोड अफ कन्डक्ट् मा आबध्द बए।
चार्ली शीन कयौं सिनेमाहरुमा हास्य भुमिकामा देखा परेका थिए, जसमध्य मेजर लिग श्रृंखला, मनी टक्स् र प्यारोडी हट् शट्स! प्रमुख् छन्। सन् 1999 मा A&E नेट्वर्क निर्मित पाइलट सुगर हिल्स् जुन चल्न सकेन, मा देखा परे । सन् 1999 मा उनले बिइंग जन् माल्कोभिच् मा स्वयं आफ्नै भुमिका निभाए। उनले हरर प्यारोडी श्रृंखला स्केरी मुभिज् का तेश्रो, चौथौं र पाँचौ भागमा पनि अभिनय गरका थिए।
उनको टेलिभिजनमा आगमन सन् 2000 मा टेलिभिजन सिट्कम स्पीन सिटी बाट भएको थियो जसमा उनले माइकल जे. फक्सको साटो अन्तिम दुई सिजनमा अभिनय गरेका थिए। त्यहाँ उनको अभिनय को निम्ति उनले दुईवटा ALMA अवार्डस् नोमिनेसन तथा आफ्नो पहिलो गोल्डेन ग्लोब अवार्ड हात पारेका थिए। 
सन् 2003 मा चार्ली शीनलाई CBS सिट्कम् "टु एन्ड अ हाफ मेन" को निम्ति अनुबन्धित गरियो। त्यसमा उनको चरित्र मोटामोटी रुपमा उनको वास्तविक जीवन सँग मिल्दोजुल्दो देखाउन खोजिएको थियो। उनको अभिनयले उनलाई ALMA अवार्ड जिताउनका साथै तीनवटा एम्मी अवार्ड तथा दुई गोल्डेन ग्लोब अवार्ड नोमिनेसन समेत प्राप्त भएको थियो। 

ढाँचा:GoldenGlobeBestActorTVComedy 1990-2009
