ट्युन पाकिस्तान वा टिपिके अथवा ट्युन डट पिके पाकिस्तानमा आधारित एक भिडियो साझेदारी वेबसाइट हो जसमा प्रयोगकर्ताहरूले भिडियो उर्ध्वभरण, हेर्न र बाड्न सक्छन्। यस वेबसाइटमा भिडियोहरू उर्ध्वभरण र मुल्याङ्कन गर्नको लागि दर्ता आवश्यक पर्दछ तर दर्ता नगरीएका प्रयोगकर्ताहरू पनि हेर्न, साझेदारी र टिप्पणी गर्न सक्छन्। यसले पाकिस्तानको स्थानीय र क्षेत्रीय सामग्री प्रदान गर्दछ र हाल यो विश्वभर उपलब्ध छ। यस वेबसाइटले प्रयोगकर्ताद्वारा निर्मित भिडियो सामग्री चल्नका लागि एचटीएमएल 5 र एडोब फ्ल्यासको साथ क्लिपबकेटको प्रयोग गर्दछ। यो पाकिस्तानको एक मात्र भिडियो साझेदारी गर्ने वेबसाइट हो।
दुई पाकिस्तानी दाजुभाइले, पाकिस्तानी सङ्गीतलाई बढावा दिनको लागि, ट्युन डट पिके वेबसाइट उनीहरू बस्ने घरको कोठाबाट शुरू गरेका थिए ।
2007 मा पहिलो पटक टिपीके को शुभारम्भ भएको बेला, साइट अनुकूलित थर्ड पार्टी सफ्टवेयरको प्रयोग गरेको थियो र अनधिकृत स्क्रिप्टका कारण 4 दिन सम्म भिडियो साझेदारी प्रदाता द्वारा यसलाई हटाइएको थियो । यसको सम्पूर्ण असफलताका कारण 30 दिनको समय अवधिमा क्लिपबकेट भन्ने नयाँ वेबसाइट निर्माण गरेको थियो । क्लिपबकेटको आगमन भएपछि आधारभूत उद्देश्य एक स्क्रिप्टको स्वामित्व गर्नु थियो जसले ट्युन डट पिकेलाई फिर्ता ल्याउन मद्दत गर्यो । ट्युन डट पिके 2008 मा फेरि सुरू भएको थियो, तर साइट टोलीको अनुभवहीनताको कारण साइट बन्द भएको थियो । त्यसपछि फेरि, 2009 मा, साइट पुन: सुरु भएको थियो तर प्राविधिक स्रोतको कमीको कारण काम गर्न सकेन । त्यसपछि फेरि साइटले क्रमशः असुविधाजनक ट्राफिक र अपर्याप्त रकमका कारण 2010 र 2011 मा पनि शुरु हुन सकेन ।
ट्युन डट पिकेको मुख्य कार्यालय लाहोरको पिआइए समाजमा अवस्थित छ । पहिला कम्पनीको मुख्यालत सियालकोटमा थियो र सबै कार्यसञ्चालन त्यहाँ आधारित थियो । यद्यपि प्रमुख कार्यहरू लाहोर देखिनै सञ्चालन हुने गरेका छन् । यस कम्पनीको कार्यलय सीलकोट र कराचीमा पनि रहेका छन् ।
जनवरी 2015 मा, ट्युन डट पिकेलाई एक प्रमुख पाकिस्तानी ब्लग प्रोपाकिस्तानीले युट्युब को उपयोग गर्नको लागी एक मञ्चको रूपमा उपयोग गरेकोमा यसले आलोचना खेपेको थियो।
ट्युन डट पिकेको भिडियो साझेदारी गर्ने अनुप्रयोग आइओएस, एन्ड्रोइड र विन्डोजमा पनि उपलब्ध छ।
सन् 2017 मा यसले एक अर्न मनि नामक बटन ट्यून प्लेयरको शीर्ष दायाँ कुनामा थप्यो। यस बटनको आधारभूत उद्देश्य प्रयोगकर्ता सामग्रीमा राजस्व उत्पादन गर्न सजिलो बनाउनु थियो। बटनको साथमा, प्रयोगकर्ताहरू केवल एक क्लिकमा मुद्रिकरण कार्यक्रमको सक्रियता अनुरोध गर्न सक्षम बनाइएका थिए। यसले ट्युन डट पिके सँग जडान गर्न प्रकाशकहरूको लागि लागि एक सजिलो गेटवे प्रदान गरेको छ।
