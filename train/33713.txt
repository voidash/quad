नेपाल प्रिमियर लिग छोटकरीमा एनपिएल नेपालको व्यवसायिक क्रिकेट लिग हो । एनसेल नेपाल प्रिमियर लिग नामले पनि चिनिएको यस प्रतियोगितामा टि-ट्वान्टी, 50 ओभर तथा दुई दिवसीय ढाँचाको क्रिकेट प्रतियोगिता सञ्चालन हुनेछ। सबै ढाँचामा निर्धारित समूहबाट राउन्ड रोबिन लिग खेलाईने छ । यो लिगको पहिलो प्रतियोगिता सन् 2014 को अप्रिल महिनादेखि घरेलु तथा अन्तर्राष्ट्रिय खेलाडीहरू सम्लग्न रहेका छ टिमबीच सञ्चालन हुनेछ । नेपालको राष्ट्रिय क्रिकेट टिमले अन्तर्राष्ट्रिय क्रिकेट खेलमा राम्रो प्रदर्शन गरेपछि अत्याधिक चर्चा तथा पर्खाइको विषय बनेको नेपाल प्रिमियर लिगको घोषणा विसं 2070 को फागुन 12 गते होटल र्‍याडिसनमा एक पत्रकार सम्मेलनबाट गरियो । एनपिएल घरेलु रूपमा खेलिने अन्तर्राष्ट्रियस्तरको ऐतिहासिक क्रिकेट प्रतियोगिता हुनेछ । जोह्रा स्पोर्टस व्यवस्थापन नामक संस्था र नेपाल क्रिकेट संघबीच तीन वर्षसम्मको लागि सम्झौता भएको छ । यस प्रतियोगिताको मुख्य प्रायोजक नेपालको निजी क्षेत्रको संचार एनसेलले गर्नेछ । 
नेपाल प्रिमियर लिग टि-ट्वान्टी, 50 ओभर र दुई दिवसीय ढाँचाको क्रिकेट प्रतियोगिता हो जसको उद्घाटन विसं 2070 मा भएको हो ।एनपिएलमा खेल्नको लागि 6 टिम घोषणा गरिएका छन् ।
नेपाल प्रिमियर लिगको पहिलो सिजन 2070 चैतबाट सुरू हुनेछ जुन् 2071 सालको जेठसम्म चल्नेछ । दुई दिवसीय लिग चैत अन्तिम साता धनगढीबाट सुरु हुनेछ । 50 ओभरको लिग बैशाखमा विराटनगर र सप्तरी जिल्लाको राजविराजमा आयोजना हुनेछ भने टि-ट्वान्टी लिग बैशाख अन्तिम साता काठमाडौंमा गरिनेछ । समूहगत चरणमा छ समूह एक-आपसमा खेल्नेछन् । उत्कृष्ट चार टिम सेमिफाइनलमा प्रवेश गर्नेछन् ।
यस लिगमा 6 घरेलु लिग टिमहरू हुनेछन्। प्रत्येक टिममा 16 सदस्य खेलाडी हुनेछन् जसमा राष्ट्रिय, अन्डर नाइन्टिन, क्षेत्रीय तथा दुई विदेशी क्रिकेट खेलाडीहरूसहित घरेलु प्रशिक्षकहरू समावेस हुनेछन् । टिम मालिकले अन्तर्राष्ट्रिय क्रिकेट परिषदले प्रतिबन्ध नलगाएका/निषेध नगरेका दुई विदेशी क्रिकेट खेलाडीहरू ल्याउन पाउनेछन् ।
यस प्रिमियर लिगको लागि एनसिएको मातहतमा नेपालको राष्ट्रिय क्रिकेट टिमका कोच पुबुदु दस्सानायकेले सम्पूर्ण टिमलाई सामान रुपमा छनौट गरेका छन् ।

टिम मालिकहरूले पाँच तरिकाबाट खेलाडीहरू प्राप्त गर्न सक्नेछन्। वार्षिक रूपमा आयोजना हुने लिलामी, घरेलु खेलाडी खरिद, नयाँ खेलाडीहरूलाई भर्ना, खेलाडीको व्यापार तथा सट्टापट्टा गरेर खेलाडीहरू प्राप्त गर्न सक्नेछन्। खेलाडीको व्यापार खेलाडी सहमति अनुसार मात्र गर्न पाइने छ। यसरी खरिदगर्दा मालिकहरूले पुरानो सम्झौता रकम र नयाँ सम्झौत रकमबीचको अन्तर बरारको रकम खेलाडीलाई तिर्नु पर्नेछ। यदी खेलाडीको बिक्री मूल्य पहिलाको सम्झौता रकमभन्दा कम भएमा फरकपरेको रकम खेलाडी र टिम मालिकबीच बराबर पर्नेगरी बाँडिने छ। 

एसपिए कप
