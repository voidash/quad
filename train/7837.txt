नाभर नाभर निगम द्वारा सञ्चालित दक्षिण कोरियाली अनलाइन मञ्च हो । यसलाई सन् 1999 मा कोरियामा पहिलो वेब पोर्टलको रूपमा सार्वजनिक गरियो जसले अाफ्नै सर्च इन्जिनको विकास र प्रयोगमा जोड दिएको थियोे । बिस्तारित खोज सुविधा परिचय गर्ने यो संसारको पहिलो सञ्चालक पनि थियो यसले बिभिन्न श्रेणीहरू बाट खोज नतिजा रचना गर्दछ र तिनीहरूलाई एकै पृष्ठमा प्रस्तुत गर्दछ । नाभरले नयाँ धेरै आधारभूत सुविधाहरू, जस्तै ई-मेल सेवा, समाचार र विश्वको पहिलो अनलाइन प्रश्न र उत्तर मञ्च नलेज इन जस्ता अति लोकप्रिय सेवाहरू सञ्चालन गर्दछ ।
सेप्टेम्बर 2017 को अनुसार, यस सर्च इन्जिनले दक्षिण कोरियामा सबै वेब खोजिहरूको 74.7% सङ्कलन गरेको छ र यसमा 42 मिलियन भन्दा बढी दर्ता भएका प्रयोगकर्ताहरू रहेका छन् ।
25 मिलियन भन्दा बढी कोरियालीहरूको आफ्नो पूर्वनिर्धारित ब्राउजरमा सुरु पृष्ठको रूपमा यो सर्च इन्जिन रहेको छ र मोबाइल अनुप्रयोगमा 2 करोड 80 लाख भन्दा बढी दैनिक प्रयोगकर्ताहरू यसमा खोजी गर्ने गरेका छन् । नाभरलाई दक्षिण कोरियाको गूगल पनि भन्ने गरिन्छ ।
नाभर जून 1999 मा पहिलो दक्षिण कोरियाली पोर्टल वेबसाइटको रूपमा आत्मनिर्भर खोज इन्जिनका साथ स्थापित गरिएको थियो । अगस्ट 2000 मा, नाभरले 'बिस्तारित खोजी' सेवा सुरु गरेको थियोे, जसले प्रयोगकर्ताहरूलाई बिभिन्न श्रेणीहरू बाट खोज नतिजा रचना गर्दछ र तिनीहरूलाई एकै पृष्ठमा प्रस्तुत गर्दै विभिन्न परिणामहरू प्राप्त गर्ने अनुमति दिन्छ जसमा ब्लग, वेबसाईट, तस्बिर अादि पर्दछन् र खोज नतिजाहरू छुट्टाछुट्टै प्रकारहरूद्वारा व्यवस्थित गरिन्छ । यो सेवा गूगलले सुरू गर्न भन्दा 5 वर्ष अघि सुरू गरिएको थियोे ।
नाभर सञ्चालनको सुरुवाती चरणहरूमा यसमा कोरियाली भाषाको सामग्रीहरूको कमी रहेको थियोे । यो समस्यको समाधान गर्नको लागि नाभरले, नलेज इन नामक प्रश्न - उत्तर वेबसाइटको सार्वजनिक गरेको थियोे । याहूको यस्तै प्रश्न उत्तर वेबसाइट याहू! जवाफ भन्दा यो लगभग तीन वर्ष अघि सुरु गरिएको थियोे र हाल यसमा 200 मिलियन भन्दा बढी जवाफहरूको सङ्गालो रहेको छ ।
केही वर्षमै, नाभरले आफ्नो सेवाहरू विस्तारको काम जारी राखेको थियो । यसले सन् 2004 मा आफ्नो वेब हास्य सेवा 'वेबटोन' र अाफ्नै व्यक्तिगत ब्लोग सेवा सन् 2005 मा शुरू गरेको थियोे । सन् 2005 देखि 2007 सम्म, नाभरले मल्टीमीडिया खोजी सेवाहरु लाई विस्तारित गरेको थियोे, जसमा सङ्गीत र भिडियो खोजका साथै मोबाइल खोजीहरू पनि पर्दछन् ।
नाभर शब्दकोषमा नेपाली भाषा 34 भाषाहरू समावेश छन् । सन् 2016 मा नाभरले शब्दकोषको विकास गर्नको लागि 10 बिलियन वन लगानी गर्ने कुरा घोषण गरेको थियो ।
