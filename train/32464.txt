"द लास्ट टाइम" अमेरिकी गायिका-गीतकार टेलर स्विफ्ट को गीत हो जुन उनको चौँथो स्टुडियो एल्बम रेडका लागि रेकर्ड गराइएको थियो। यो गीतलाई रेड एल्बमको सातौँ र अन्तिम गीतको रुपमा सार्वजनिक गरिएको थियो जसमा शो पेट्रोल साङ्गीतिक समूहका एक आयरल्यान्डका गायक ग्रे लाइटबडिको पनि स्वर रहेको छ। स्विफ्टले यस गीतलाई गीतका निर्माता ज्याकनिफ लीसँग साझेदारी गर्दै लेखेकी हुन्। यो गीतलाई अल्टरनेटिफ रक र फल्क रक सङ्गीतको रुपमा वर्णन गरिएको छ। यस गीतलाई ब्रिटिस्ट राष्ट्रिय रेडियोस्टेसन बिबिसी रेडियो 2 मा 19 अक्टोबर 2013 मा बजाउने सूचीमा राखिएको थियो।
आधिकारिक सङ्गीत भिडियो टेरी रिचार्डसन द्वरा निर्देशित गरिएको छ। स्विफ्टको रेड एल्बमको "रेड" शीर्षकको गीतको आधिकारिक भिडोयो जस्तै यो गीतको आधिकारिक भिडियोमा पनि स्विफ्टको एक साङ्गीतिक कार्यक्रमको झलकहरू देखाइएको छ जुन क्यालिफोर्नियाको सेक्रिमेन्टोमा 27 अगस्ट 2013 मा सम्पन्न भएको थियो। यो भिडियोमा स्विफ्ट र लाइटबडि पहिलो पटक सँगै प्रस्तुति दिएका थिए। भिडियोको सुरुमा लाइटबडिले गीत गाहिरहेका बेला पछाडिबाट स्विफ्ट उनलाई साथ दिन आउँछिन। उनीहरूले प्रस्तुति दिने क्रममा उनीहरूको एकअर्काबाट विपरीत दिशामा बसिरहेको देखिन्छ। भिडियोमा प्रस्तुति हेर्न अाउने अनुयायीहरूको हात र उनीहरूको आवाज सुनिन्छ। भिडियोको अन्तिममा स्विफ्ट र लाइटबडिको प्रत्यक्ष प्रस्तुति सकिन्छ।
द लास्ट टाइम गीतको आधिकारिक भिडियो 15 नोभेम्बर 2013 मा स्विफ्टको आधिकारिक भिभो र युट्युब खाता मार्फत सार्वजनिक गरिएको थियो। भिडियोको लम्बाइ 3 मिनेट 48 सेकेन्डको रहेको छ। मे 2018 का अनुसार भिडियोले युट्युबमा 35 मिलियन अवलोकन पाएको छ।
गीतको विज्ञापन र बिक्रीका लागि स्विफ्ट र लाइटबडिले द लास्ट टाइम गीत 3 नोभेम्बर 2013 एक्स फ्याक्टरको 10अौँ संस्करणमा प्रस्तुति दिएका थिए।
