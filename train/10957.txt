खोले एक प्रकारको पुरानो नेपाली खाना वा तरकारीको परिकार हो । खोले परिकारलाई गरिबहरूले खाने खानाका रूपमा नेपाली समुदायमा हेर्ने गरिन्छ ।
साथै गाईबस्तुलाई खुवाउन मकै, चामल, भटमास आदिको पीठोलाई पकाएर बनाइएको बाक्लो झोल तथा कुँडोलाई पनि खोले भन्ने गरिन्छ ।
मकैको पीठो, कनिका, सागपात, सिस्नु आदि मिसाएर आवश्यक रूपमा नुन, खुर्सानी हाली पानीमा केही बेर उमालेर खोले बनाइन्छ । विशेषगरि खोले सिस्नो पानी उमालेर नुन हाली पनि तयार पारिन्छ ।
यो खोले कष्टले जीवननिर्वाह गर्ने दुःखी तथा अत्यन्तै गरिब वर्गहरूले तरकारीको रूपमा प्रयोग गर्ने गर्दछन् ।
