विन्द्रासैनी मन्दिर दैलेख जिल्लाको लयाँटी बिन्द्रासैनी गा.वि.स.को वडा नं. 4 मा अवस्थित छ। प्रतेक बर्षको मालिका चतुर्दशी, पुसको पुर्णिमा, दशैं, चैते दशैं र जेठको पुर्णिमाको दिनमा यहाँ विन्द्रासैनी भगवतीको मुख्य पूजा गरिने भएकोले भव्य मेला लाग्दछ। श्रद्धा भक्तिका साथ भगवतीको पूजा दर्शन गर्नाले मनोकामना सिद्ध हुने विस्वास बोकेर दैलेख लगायत छिमेकी जिल्ला सुर्खेत, बर्दिया, कैलाली, अछाम, कालिकोट, बाँकेका साथै पश्चिम नेपालका धेरैजसो ठाउँका भक्तजनहरू भेला हुने गर्दछन्। भक्तजनहरूले मनोकामना सिद्धीको लागी मुर्ति, शंख, घन्ट, नगरा, आदी बाजाहरू विन्द्रासैनी भगवतीलाई अर्पण गरेर वर माग्ने गर्दछन्। माथि उल्लेखित दिनहरूमा विन्द्रासैनी माइको मुख्य पूजा गरिने भएपनि नित्य पूजा सधैं गरिन्छ। 
दैलेख जिल्लाको लयाँटी बिन्द्रासैनी, जम्बुकांध, नेपा, पाँचला, लकान्द्र र अछामको भुलु र रहप गरेर सात गाउँकी धनि विन्द्रासैनी भगवतिको पूजा कहिले देखि गर्न थालियो भन्ने कुनै ठोस प्रमाण नभए पनि केहि किंवदन्तिहरू यस प्रकार रहेका छन्।
मन्दिरको सम्पतीको नाममा भक्तजनहरूले मनोकामना सिद्धीकालागी विन्द्रासैनी भगवतिलाई चढाएका शंख, घण्ट, नगरा आदी बाजाहरू मात्र रहेका छन्। पहिले केही जमिन पनि मन्दिरको नाममा गुठी राखिएको थियो तर मन्दिर व्यवस्थापनको लापरवाहीका कारण अब जमिन भोग चलन गर्ने मान्छेहरूले आफ्नो आफ्नो नाममा नाप जाँच गरी सकेको कुरा थाह हुन आएको छ।
जत्तिको विन्द्रासैनी मन्दिरमा विन्द्रासैनी माइको शक्तीले श्रदालु भक्तजनहरूको मनोकामना सिद्ध हुन्छ भन्ने विश्वास गरिन्छ त्यत्तिकै यहाँको सौन्दर्यता पनि अतुलनिय छ। पूर्वतिर सुन्दर मनमोहक महावुलेक, तिनचुली, मदानताल आदी चुचुराहरूको दृष्य निकै रमणिय देखिन्छ भने पश्चिममा कर्णाली नदीको निरन्तर कलकल आवाजले यहाँ पुग्ने मान्छेको मन लोभिन्छ। विन्द्रासैनीको उत्तरतिर बग्ने रामगाड खोला र दक्षिणतिर बग्ने पादुका खोलाको किनारामा समथल भु-भागमा देखिने धान र गहुँका हरिया खेतहरूका साथै यहाँबाट देखिने दैलेख बजार र दुल्लु बजारको दृष्य पनि निकै मनमोहक छ। दैलेख जिल्लाको अधिकांश भु-भागहरूको सौन्दर्यता यहाँबाट निहाल्न पाउँदा कसको मन नलोभिएला र ? बिहान सूर्योदयको बेला र बेलुका गोधुलीको समयमा नागबेली जस्तै घुमेका दैलेखका डाँडाकाँडाहरूमा टलक्क टल्किने घामको दृष्य देख्दा साँच्चिकै स्वर्ग पुगेको अनुभव हुन्छ।
विन्द्रासैनी मन्दिर सम्म जानकोलागी निम्न मार्गहरू रहेका छन्।
