गुरु नानक, सिख धर्मका संस्थापक, सिखहरुका आदि गुरु थिए। उनलाई उनका अनुयायीहरु गुरु नानक, गुरु नानक देवजी, बाबा नानक र नानकशाह भन्ने गर्छन । उनको जन्मदिन विश्व भरि कात्तिक पूर्णिमाका दिन मनाइन्छ ।
गुरु नानकका वाणीहरु सिखहरुको धार्मिक ग्रन्थ गुरु ग्रन्थ साहिबमा 974 काव्य छन्दका रुपमा दर्ता छन्। 
नानकको जन्म 15 अप्रेल,1469मा लाहौर नजिकैको तलवन्डी मा पिता कल्याण चन्द दास बेदी र माता तृप्ताको संतानका रुपमा भएको हो। उनका अभिभावक हिन्दू धर्मका अनुयायी थिए। नानकको आफ्नी दिदी बेबे नानकीसंग राम्रो संबन्ध थियो र नानकीको विवाह पश्चात नानक दिदी र आफ्ना भिनाजू जय रामसंग बस्न सुल्तानपूर पुगे।
नानक हिन्दू परिवारमा हुर्किए र भक्ति संत प्रथामा उनको ठूलो योगदान मानिन्छ। नानक र सिख धर्ममा भक्ति आन्दोलनको निर्गुण पन्थको ठूलो प्रभाव देखिन्छ। 
गुरु नानकले गुरु अंगद देव लाई आफ्नो उत्तराधिकारीका रुपमा नियुक्त गरे। त्यसको केही समय पश्चात उनको 70 वर्षको आयुमा 22 सेप्टेम्बर,1539मा करतारपूरमा देहावसान भयो।
