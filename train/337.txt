हाउस, वा हाउस, एम.डि., चिकित्सा सम्बन्धित एक अमेरिकी टेलिश्रृङ्खला हो। यो टेलिश्रृङ्खला फक्स नेटवर्कद्वारा सम् 2004, नोभेम्बर 16 देखि प्रशारण गर्न थालिएको हो। यो कार्यक्रम डेविड शोरद्वारा बनाइएको तथा एक्जेक्युटिभ निर्माण शोर र चलचित्र निर्देशक ब्रायन सिङ्गरद्वारा गरिएको हो। सन् 2007-2008मा यो टेलिश्रृङ्खला टेलिभिजनमा सबैभन्दा धेरै हेरिने स्क्रिप्टेड कार्यक्रम तथा अमेरिकन आइडल र डान्सिङ् विद् द स्टार पश्चात तेस्रो सबैभन्दा धेरै हेरिने टेलिभिजन कार्यक्रम बन्न गयो।
हाउसमा बेलायती अभिनेता ह्यु लउरीले मुख्य पात्र अमेरिकी डा॰ ग्रेगरी हाउसको पात्र निभाएका छन्। डा॰ हाउस न्यु जर्सीको काल्पनिक प्रिन्सटन-प्लेन्सबोरो शिक्षण अस्पतालमा डायग्नोस्टिक्स विभागका प्रमुखका रूपमा कार्यरत एक मेडिकल विद्वान हुन्छन्। उनका सर्वप्रथम डायग्नोस्टिक टिममा डा॰ रोबर्ट चेज, डा॰ एलिसन क्यामेरोन, र डा॰ इरिक फोरम्यान हुन्छन्। चौथों सिजनमा यो टिम टुक्रिन्छ र हाउसले 40 जना नयाँ प्रत्यासीहरूको प्रतिस्पर्धाबाट एउटा नयाँ टिम बनाउँछन् जसमा डा. रेमी "थर्टिन" ह्याड्ले, डा. क्रिस टउब, र डा. लरेन्स कट्नर सदस्य हुन्छन्। अन्य मुख्य पात्रमा डा. लिसा कडी, डिन अफ मेडिसिन र प्रिन्स्टन प्लेन्सबोरो शिक्षण अस्पतालका प्रबन्धक, र डा. जेम्स विल्सन, सोही अस्पतालका अङ्कोलोजी विभागका प्रमुख र हाउसका मिल्ने साथी छन्। 
हाउसले धेरै पुरस्कार र नोमिनेसन जितेको छ। लउरीले सन् 2006 र सन् 2007मा गोल्डेन ग्लोब एवार्ड अन्तर्गतको टेलिभिजन श्रृङ्खलाको सर्वोत्कृष्ट अभिनेताको पुरस्कार जिते र सन् 2007मा 13औं स्क्रिन एक्टर गिल्ड एवार्ड अन्तर्गतको नाटकको सर्वोत्कृष्ट अभिनेताको पुरस्कार जिते। हाउस पात्रले सन् 2005मा पिबडी एवार्ड जिते। यो टेलिश्रृङ्खला 3 पटक लगातार प्राइमटाइल एमी एवार्डको सर्वोत्कृष्ट नाटक श्रृङ्खलाको नोमिनेसनमा पर्‍यो। हाउस टेलिश्रृङ्खलाको अहिले पाँचौं सिजन चलिरहेको छ। 
ग्रेगरी हाउस, एम.डि., एक एन्टिसोसियल मेडिकल जिनियस हुन्छन् जो न्यु जर्सीको प्रिन्स्टन-प्लेन्सबोरो शिक्षण अस्पतालको डायग्नोस्टिक विभागको अध्यक्षको रूपमा कार्यरत छन्। प्रायः भागहरू cold open, वा in medias resबाट शुरु हुन्छन्। यी शुरुवातका दृष्यहरू प्रायः अस्पताल बाहिर सम्बन्धित भागको प्रमुख विरामीको लक्षण सम्बन्धित हुन्छन्। तत्पश्चात नाटकमा सो विरामीलाई लागेको रोगलाई चिन्ने प्रयास र रोगको निदान गर्ने प्रयास गरिन्छ तर धेरै जसो समयमा चाहिं विरामी निकै खतराजनक अवस्थामा पुग्दाखेरिसम्म चिकित्सकहरूले सफलता हासिल गर्दैनन्। 
हाउसको विश्वप्रसिद्ध विभागमा यस्ता विरामीहरूको जाँच गरिन्छ जसको रोगको पहिचान गर्न सकिएको हुन्न, जसले गर्दा विरामीको केस जटिल हुन्छ। हाउसले यस्ता केसहरू लिन्दैनन् जुन उनलाई रोमाञ्चकारी लाग्दैन। यो टेलिश्रृङ्खलामा देखाइने मेडिकल केसहरू प्रायः नदेखिने तर वास्तविक प्रकारका हुन्छन्। यसलाई एण्ड्रु होल्ज्, द मेडिकल साइन्स अफ हाउस, एम.डि.का लेखकले यसरी वर्णन गरेका छन् "a conglomeration of all the worst things that can happen to people from all over the world, crammed into one little community."
हाउसको टिमले डायग्नोसिसमा पुग्न लक्षणको आधारमा डिफरेन्सियल डायग्नोसिसहरू निकाल्छन् जसलाई हाउसको नेतृत्वमा डायग्नोसिससम्म पुर्‍याउने गरिन्छ। हाउसले प्रायः आफ्ना टिमका सदस्यहरूको विचारलाई चुनौती दिने गर्दछन् र आफ्ना टिम सदस्यहरूको कार्यमा रहेका त्रुटिहरूलाई र नसोचिएका लक्षणहरूलाई दर्शाउने गर्दछन्। विरामी प्रायः शुरुमा मिसडायग्नोज्ड हुन्छन् र एपिसोड बढ्दै जाँदा सो मिसडायग्नोसिसको लागि उपचारार्थ राखिएका हुन्छन्। यसले गर्दा कम्प्लिकेसन उब्जिन्छ जसलाई लक्षणको रूपमा प्रयोग गरेर हाउस र उनका टिम सही डायग्नोसिसमा पुग्दछन्।
प्रायः, रोगहरू सजिलै पत्ता लगाउन सकिन्न किनभने विरामीले रोग, लक्षण वा अवस्थाको बारेमा झुठो विवरण दिन्छन्। हाउसले धेरैपटक भन्छन्, "Everybody lies" वा टिमको छलफलमा भन्छन् "The patient is lying" वा "The symptoms never lie"। हाउसको यो मनस्थितिले हाउसलाई निर्णय लिन र डायग्नोस गर्न मद्दत गर्दछ। 

हाउसका निर्माताहरू हाउसको पात्रका निम्ति आएका अर्ली अडिसनहरू प्रति सन्तुष्ट थिएनन्। जब ह्यु लउरीले अडिसन गरे, उनले आफ्नो रूपका लागि क्षमा मागे र फ्लाईट अफ द फिनिक्सको छाँयाकणमा व्यस्त भएको हुनाले आफ्नो रूप सो प्रकारको भएका स्पष्टिकरण दिए। 
[[File:BryanSinger edited.jpg|thumb|right|200px|Film director Bryan Singer. Singer is an executive producer on the show and also directed the [[Pilot 

