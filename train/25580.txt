
"पल्लेवत्त गमरालगे मैत्रीपाला यापा सिरिसेना" एक श्रीलङ्काली राजनीतिज्ञ र जनवरी 2015 श्रीलंकाका वर्तमान तथा सातौं राष्ट्रपति हुन् । पश्चिमी प्रान्तमा जन्मे पनि सिरिसेना उत्तरी केन्द्रिय प्रान्तका निवासी हुन् र उक्त प्रान्तका प्रथम राष्ट्रपति हुन् । उनी कृषक पृष्ठभूमिबाट आएका थिए र उनको कुनै राजनितीक परिवार संग सम्बन्ध थिएन ।
सिरिसेना श्रीलंकाको प्रतिनिधि सभा सदस्यको रुपमा 1989 मा मुलधारको राजनीति प्रवेश गरे र 1994 यता उनले कयौं मन्त्रालयको जिम्मेवारी सम्हाले । उनी 2014 नोबेम्बर मा 2015 को राष्ट्रपतीय निर्वाचनमा बिपक्षी गठबन्धनको "साझा उमेदवार" घोषणा नभएसम्म उनी श्री लंका फ्रिडम पार्टीका महासचिव थिए र स्वास्थ्य मन्त्रि समेत थिए । उक्त निर्वाचनमा उनको विजयलाई एक अप्रत्याशित नतिजाको रुपमा हेरिन्छ । बैकल्पिक सिंहाली बहुल क्षेत्र र अल्पसंख्यक तमिल तथा मुस्लिमको क्षेत्र बाट युद्ध पश्चात को राजापाक्ष सरकारको हिंसात्मक दमनले उनको विजय सजिलो बनाएको थियो । उनीहरुको मत सिरिसेनाको समर्थक भन्दा पनि राजापाक्षे बिरोधि थियो । मैत्रीपाला सिरिसेनाले 100 देने सुधार कार्यक्रमको घोषणा गर्दै भ्रस्टाचार बिरुद्ध लड्ने, विवादास्पद अठारौं संसोधन उल्टाउने, 2009 देखि युद्ध अपराधको जांच गर्ने बचन गर्दै नेता रणिल बिक्रमासिंघेलाई प्रधानमन्त्री नियुक्त गरे ।
सिरिसेनाले सर्वोच्च अदालतका प्रधानन्यायाधीश के. श्रीपवन को सामु स्वतन्त्रता चोक, कोलम्बोमा 6:20 बेलुका 9 जनवरी 2015 मा छैटौ कार्यकारी राष्ट्रपतिको रुपमा सपथ ग्रहण गरेका थिए । त्यसको तत्कालै उनले रणिल बिक्रमासिंघेलाई प्रधानमन्त्री नियुक्त गरेका थिए । सपथ ग्रहण पछी सिरिसेनाले एक कार्यकाल मात्र राष्ट्रपति हुने बताएका थिए । 28 अप्रिल 2015 को दिन, सिरिसेनाले राष्ट्रपतिको महत्वपूर्ण शक्ति / अख्तियार संसदलाई हस्तान्तरण गरेका थिए। 
2018 मा, सिरिसेनाले पुर्व राष्ट्रपति महिन्दा राजपाक्ष लाई प्रधानमन्त्री नियुक्त गरे, रणिल बिक्रमासिंघेलाई बर्खास्त गरे र संसद भंग गरे जुन कदमले 2018 को संबैधानिक संकट निम्त्यायो । यो सिरिसेनको राजपाक्षलाई शक्तिमा ल्याउने दोश्रो र सबैभन्दा शक्तिशाली कदमको रुपमा हेरिएको छ ।
मैत्रीपाला सिरिसेना को जन्म 3 सेप्टेम्बर 1951 मा यागोदा गाउँ मा भएको थियो। उनका पिताले द्वितीय विश्व युद्धमा लडेकाले 5 एकड धान खेत पोलोननरुवा मा पुरस्कार पाएका थिए र उनको परिवार पोलोनानारुवा बसाई सर्यो । उनको माता स्कुल शिक्षिका थिइन्। 
रोयल कलेज पोलाननरुवामा पढ्दा उनले पहिलो पटक राजनीतिमा रुची देखाए। उनी स्कुल पढ्दा उनी साम्यवाद प्रति झुकाव राख्थे र कम्युनिष्ट पार्टीको सदस्यता लिएका थिए । 1968 मा उनले सरकार बिरोधि कम्युनिस्ट पार्टीको र्यालीमा सहभागी भएका थिए र पुलिसद्वारा पिटिएका थिए ।
सिरीसेनाले 2018 अक्टोबर 26 को साँझ बहुमतप्राप्त रणिल बिक्रमासिंघेको सरकार गत अक्टोबरमा बर्खास्त गरेका थिए। श्रीलंकाको संविधानमा राष्ट्रपतिलाई निर्वाचित प्रधानमन्त्री बर्खास्त गर्ने अधिकार छैन । 
त्यहाँको प्रत्यक्ष निर्वाचित राष्ट्रपतिलाई सन् 2015 अघि त्यस्तो अधिकार थियो। 2015 को संविधान संशोधनले प्रधानमन्त्री हटाउन सक्ने लगायत राष्ट्रपतिका धेरै अधिकार कटौती गरेको थियो।
बिक्रमासिंघेलाई पदच्यूत गरेर सिरीसेनाले आफ्ना पूर्व राजनीतिक प्रतिद्वन्द्वी तथा पूर्वराष्ट्रपति महिन्दा राजपाक्षेलाई प्रधानमन्त्री नियुक्त गरेका थिए।
‍बिक्रमासिंघेले आफू वैध प्रधानमन्त्री रहेको भन्दै प्रधानमन्त्री निवास खाली गर्न अस्वीकार गर्दै आएका थिए। उनले उल्टो संसद बैठक बोलाउन माग गरे। संसदमा आफ्नो पक्षमा बहुमत प्रमाणित गर्ने हाँक दिए।
सिरीसेनाले सुरुमा संसद अधिवेशन बोलाउने जनाए पनि अन्तत: उनी पछि हटे। राजपाक्षेको पक्षमा बहुमत पुग्ने नदेखेपछि उनी नोभेम्बर 14 मा संसद अधिवेशन बोलाउने आफ्नो बाचाबाट पछि हटेको थिए। त्यसको बदलामा उनले संसद भंग गरेर अर्को वर्ष जनवरीमा संसदीय चुनाव घोषणा गरेका थिए।
संसद भंग गर्ने राष्ट्रपतिको निर्णयलाई चुनौती दिँदै सर्वोच्च अदालतमा मुद्दा दर्ता भएको थियो।
