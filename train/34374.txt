पर्वत जिल्लाको सदरमुकाम कुश्माबजारदेखि आठसय मिटर पूर्वतर्फ प्राकृतिक सुन्दरताले भरिपूर्ण अलपेश्वर गुफा देख्न सकिन्छ। पर्वतको मध्यभागमा अवस्थित कटुवा चौपारी गाविसमा पर्ने सो गुफा नेपालकै सबैभन्दा अग्लो झोलुङ्गेपुलबाट 15 मिनेटमा पुग्न सकिन्छ सँगै झोलुङ्गेपुलको समेत अवलोकन गर्न सकिन्छ। स्थानीय चिन्नेखोला यसै गुफामा अलप हुन गएकोले गुफाको नाम नै अलपेश्वर रहन गएको हो। यहाँ विशेष गरी बालाचर्तुदशी र माघेसङ्क्रान्तिमा विशेष पूजा तथा मेला लाग्ने गरेको छ। तीजमा यहाँ विभिन्न मेला र प्रदर्शनीको आयोजना गरिन्छ। अलपेश्वर गुफाले पर्वत जिल्लाको पर्यटकीय सम्भावना अझ बढाएको छ। जिल्लाको शिवालय गाविसमा पर्ने गुप्तेश्वर गुफा पर्वत जिल्लाको अर्को महìवपूर्ण गुफा हो। अलप भएको चिन्नेखोला मोदीखोलामा र मोदी र काली मिसिएर बनेको मोदीबेनीबाट 'काली गण्डकी' नदी विशाल बनेको छ। अलपेश्वर गुफा पुरानो गुफा हो तर यस गुफाको आधुनिक संरचना निर्माण भने वि.सं. 2064मा भएको हो।
चिन्ने खोलाको उत्पत्तिदेखि नै अलपेश्वर गुफाको उत्पत्ति भएको विश्वास छ। चिन्ने खोलाबीचैमा अलप भएको थाहा भए पनि यसको खोजी कार्य भने भएको थिएन। एकदिन एक स्थानीयवासी घुम्दै जाँदा गुफा आकारको प्वाल देखी हषिर्त भई आएको र सबै स्थानीयवासीको पहलमा गुफाको खोजी कार्य भएको थियो। यो गुफा सांस्कृतिक धार्मिक तथा प्राकृतिक हिसावले पनि महìवपूर्ण मानिन्छ।
यस गुफाभित्र कमल फूलको आकार, गाईका थुनहरू, मूर्तिहरू, शिवालि· लगायत विभिन्न आकर्षक आकृतिहरू देख्न पाइन्छ, साथै मूर्ति चिहृन र अवशेषहरू पाइन्छन्। कटुवाचौपारी गाविस नं. 2 स्थित कुजेबिसाउनामा रहेको अलपेश्वर गुफा धवलागिरि अञ्चलकै सबैभन्दा लामो तर आकर्षक गुफा पनि हो। कुश्माको वान्द्रेविडिचौरबाट मोदीखोलाको पुल हुँदै गएपछि पनि सजिलै 15 मिनेटमा गुफामा पुग्न सकिन्छ। गुफाको भित्र ठाउँमा 25 देखि 30 फुटसम्मका बाँसका भर्‍याङहरू राखिएका छन्। गुफाभित्रका मनमोहक आकृति देख्दा जोकोही पनि मोहित हुन्छन्। करिब 750 मिटर लामो सो गुफाभित्र जोकोही पनि जान भने सक्दैनन्। गुफा भित्र ठाउँठाउँमा पानीका गहिरा दहहरू छन्। भर्‍याङहरू पनि अग्ला र बाँसका भएकाले अत्यन्तै होसियारी अपनाउनुपर्छ।
गुफामा गर्मीमा चिसोको अनुभव र चिसोमा गर्मीको अनुभव हुन्छ भने अक्सिजनको अभाव महसुस हुँदैन। गुफालाई 2064 साल वैशाख 1 गते स्थानीय 21 जना युवकको सक्रियतामा पत्ता लगाएको थियो। उनीहरू एकैचोटि 750 मिटर लामो यो गुफाको एक द्वारबाट पसी अर्को द्वारबाट निस्किएका थिए। युवाको प्रवेशपछि यो गुफाको नामबाट संरक्षण समितिको गठनसमेत भएको छ। समितिको गठन पश्चात् संस्थागतरूपमा यसको संरक्षण हुँदै आएको छ। हाल गुफाको माथिल्लो भागको ओडारलाई व्यवस्थित गरी दर्शनार्थी तथा भक्तजनद्वारा दिनहुँ बिहान-बेलुका भजन कीर्तन तथा शिवधुनी लगाउने व्यवस्था मिलाईएको छ। वषर्ा याममा गुफाभित्र खोलाको पानी पस्ने हुँदा असारदेखि असोजसम्म चार महिनाभने गुफाभित्र प्रवेश गर्न सकिँदैन।
गुफाको प्रचार-प्रसार तथा सम्बर्द्धन र संरक्षण गर्दै आन्तरिक तथा वाहृय पर्यटकलाई आकषिर्त गर्न समितिले गुफाको वृत्तचित्रसमेत तयार पारेको छ। सदरमुकाम कुश्माबजारको प्रख्यात गुफा गुप्तेश्वरदेखि दुई कि.मी.को दूरीमा रहेको यो गुफाको आवश्यक संरक्षण र सम्बर्द्धन गर्न सकेमा आन्तरिक तथा वाहृय पर्यटक आकषिर्त गर्न सहजै सकिन्छ।
