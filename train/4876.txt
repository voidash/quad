नेपाल सरकारको समेत लगानीमा नागरिक लगानी कोष ऐन, 2047 अनुसार वि.सं. 2047 चैत्र 4 गते स्थापना भई वि. सं. 2048 माघ 1 गते देखि कोषले औपचारिक रूपमा कारोबार संचालनमा ल्याएको हो । आर्थिक विकासका लागि सर्वसाधारण जनतालाई बचत गर्न प्रोत्साहित गरि पुँजी वृद्धिका साथ साथै लगानीका अवसरहरु बढाउन तथा पुँजी बजारको विकासमा गतिशीलता ल्याउने प्रमुख उद्देश्य राखेर कोषको स्थापना भएको हो। उक्त उद्देश्य प्राप्तीका लागी कोषले सर्वसाधारण, विभिन्न संगठीत संघ–संस्थामा कार्यरत कर्मचारी÷कामदार तथा संगठीत संघ–संस्थाहरुबाट समेत विभिन्न कार्यक्रम अन्तर्गत बचत संकलन गरी त्यसरी संकलित बचत रकमलाई दक्ष र व्यावसायिक ढंगबाट लगानी प्रबन्ध गर्दै आएको छ । कोषले केन्द्रीय कार्यालय काठमाडौं सहित शाखा कार्यालयहरू पोखरा र विराटनगरबाट समेत सेवा प्रदान गरिरहेको छ । 
कोषको शेयरको चुक्ता पुँजी रु. 90 करोड 31 लाख रहेको छ । कोषले पुंजी बजार सम्बन्धी मर्चेन्ट बैंकरको रूपमा धितोपत्र निष्काशन तथा बिक्री प्रबन्धकको कार्य, शेयर रजिष्ट्रारको कार्य र धितोपत्र प्रत्याभुतिको कार्य गर्दै आएको छ । साथै विदेश स्थित नेपाली नागरिकहरुबाट समेत विविध प्रकारका बचत कार्यक्रम मार्फत बचत संकलन गर्न सक्ने कोषको ऐनमा भएको प्रावधान अनुसार कोषले कार्यक्रमहरु विस्तार गरिरहेको छ ।
