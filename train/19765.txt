
कुँवर वा कँवर नेपाल, भारत तथा अन्य स्थानहरूमा बसोबास गर्ने हिन्दू धर्मावलम्बी विशेषतया नेपालीहरूको थर हो ।ऐतिहासिक रूपमा कुँवर चार पुस्त्यौनी काजी परिवारहरू मध्ये एक हो । अन्य तीन परिवारहरू पाँडे वंश, बस्नेत वंश र थापा वंश हुन् ।
यिनीहरू वत्स गोत्रका हुन् । सरदार रामकृष्ण कुंवर पृथ्वीनारायण शाहको सेनाका सरदार थिए। त्यस्तै बलभद्र कुँवर पनि कुँवर वंशजका वीरपुरूष थिए। बालनरसिंह कुँवर, बलराम कुँवर र रेवन्त कुँवरका सन्तानहरूले पछि गएर राणा थर लिएका थिए । त्यसबेला बालनरसिंहका छोरा जंग बहादुर राणा प्रधानमन्त्री थिए।
लेखक कृष्टोफर बायर्सका अनुसार कुँवर हरूको वंशज कास्कीका काजी रत्नजीत कुँवरसम्म पुग्दछ। नेपालका राणाहरूले दाबी गरे अनुरूप कुँवरहरूको पहिलो व्यक्ति भारतको चितौडगढका राजवंशबाट नेपाल पसेका राम सिंह हुन्। तर राणा राम सिंहको केही सबुत नभएको र चितौडी राजाहरूको गोत्र पनि सम्पूर्ण भिन्न रहँदा यो दाबी झुटो साबित हुन गएको छ। साथै उक्त सिसोदिया राजवंशमा कुँवर राणा लगायत शाहवंश र अन्य ठकुरीहरू सबैको दाबी छ भने गोत्र कुनै थरीसँग पनि मिल्दैन।
नेपालको पश्चिमी भेग, काठमाण्डौ उपत्यका र नेपालभरिका विशेष गढाचौकीहरूमा कुँवरहरूको बसोबास छ।
==कुँवरले मान्ने विशेष पर्वहरू== कुलायन पुजा,ईष्ट देबता पुजा, दशै, तिहार, सम्पुर्ण हिन्दु सम्बन्धीत चाड पर्ब।


