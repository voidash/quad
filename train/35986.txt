फाल्गुन 15, 2075 बुधबार दिउँसो ताप्लेजुङमा भएको एयर डाइनेष्टी हेलिकप्टर दुर्घटनामा परी संस्कृति, पर्यटन तथा नागरिक उड्ड्यन मन्त्री रविन्द्र अधिकारी सहित 7 जनाको मृत्यु भएको थियो । तेह्रथुमको चुहान डाँडा एयरपोर्ट निरिक्षणका लागि गएका मन्त्री सहितको टोली पाथिभरा दर्शनका लागि गएको थियो । मन्दिर दर्शन गरेर फर्कने क्रममा दुर्घटनामा परेको हो । काठमाडौंबाट बिहान साढे 8 बजे तेह्रथुमका लागि कल साइन अल्फा माइक इन्डिया भएको हेलिकप्टरमा सवार सबैको मृत्यु भएको हो ।
