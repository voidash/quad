लक्ष्मी निवास नेपालको राजधानी काठमाडौँको महाराजगञ्जमा अवस्थित एक राणाकालीन दरबार हो । यो दरबार परिशर बागमती नदीको उत्तरपट्टी रहेको छ । यो दरबार आकर्षक आँगन, बगैचा र भवनको व्यूह-रचनाले सुसज्जित रहेको छ । यो दरबारको निर्माण चन्द्र शमशेरले आफ्नो प्रधानमन्त्री कालमा बनाउन लगाएका थिए ।
यो दरबार परिसर चन्द्र शमशेर जबराले बि.सं. 1961 मा आफ्नो पुत्र मोहन शमशेरको लागि नेपालको पहिलो इन्जीनियर दाजुभाइ कुमार नरसिंह राणा र किशोर नरसिंह राणाको सुपरिवेक्षणमा बनाउन लगाएका थिए । मोहन शमशेर स्थायी रुपमा पिता चन्द्र शमशेरको निधन भएपछि सरेका थिए, बि.सं. 2004 मा उनी प्रधानमन्त्री भएपछी उनी प्रधानमन्त्री निवास सिंहदरबार सरे । बि.सं. 2007 मा राणा शासन अन्त्य भएपछी सिंहदरवार श्री 5 को सरकारको सचिवालयमा परिणत भयो र श्री 5 को सरकारको आदेशमा मोहन शमशेर सिंह दरबार छोडेर लक्ष्मी निवास सरे । 
राणा शासनको अन्त्य पछी लक्ष्मी निवास मोहन शमशेरको नाममा थियो तर उनी नेपाल छाडेर पलायन भएपछी उनको सारा सम्पति र लक्ष्मी निवास राष्ट्रियकरण गरियो । हाल यो दरबार नेपाली सेनाको नाममा छ र ओगटिएको छ ।
