2007 सालको क्रान्तिले राणा शासनको अन्त्यपछि संविधान सभाको निर्वाचन गराउने र त्यस संविधान सभाले नयाँ संविधान निर्माण गर्ने गरी अन्तरिम संविधान लागू गरेता पनि देशलाई संसदीय व्यवस्था तर्फ लैजानका लागि राजा महेन्द्रले यो संविधान जारी गरेका हुन्। यो संविधान 2015 फागुन 1 गते घोषणा गरिएको थियो। 2016 सालको निर्वाचन यसै संविधान अनुसार भएको थियो।
2014 माघ 19को शाही घोषणाको आधारमा 2014 चैत्र 3 गते गठित संविधान मस्यौदा कमिशनमा पब्लिक सर्भिस कमिशनका का.मु.अध्यक्ष भगवती प्रसाद सिंहको अध्यक्ष्यता तथा होरा प्रसाद जोशी सदस्य सचिव रहेको 5 सदस्य थिए । उक्त संविधान मस्यौदा कमिशनले तयार पारेको मस्यौदाको आधारमा राजा महेन्द्रबाट 2015 फाल्गुण 1 गते नेपाल अधिराज्यको संविधान, 2015 घोषणा भएको हो । 2015 फाल्गुण 1 गते धारा 73 र 75 लागु भएका थिए भने 2016 आषाढ 3 गतेदेखी बाकी धाराहरू लागु भएका थिए । 10 भाग 77 धारा रहेको उक्त बिधानमा अनुसुची थिएन । धारा 73मा संक्षिप्त नाम र प्रकाशन थियो भने धारा 75मा संविधान लागु गराउने अधिकार थियो । भाग 3मा रहेको मौलिक हकहरू उक्त विधानमा धारा 3 देखी धारा 9 सम्म 7 वटा मौलिक हकहरूको ब्यबस्था थियो । 2 सदनात्मक ब्यबस्था रहेको उक्त बिधानमा तल्लो सदन प्रतिनिधी सभा थियो भने माथिल्लो सदन महासभा थियो । प्रतिनिधी सभामा जम्मा 109 निर्वाचन क्षेत्रबाट निर्वाचित 109 सदस्य रहने ब्यबस्था थियो भने महासभामा 18 निर्वाचित र 18 मनोनित गरी 36 सदस्य रहने ब्यबस्था थियो । प्रतिनिधी सभाको उम्मेदवार बन्न 25 बर्ष र महासभाको उम्मेदवार बन्न 30 बर्ष उमेर पुगेको हुनुपथ्र्यो । 21 बर्ष उमेर पुगेपछि मतदाता हुन पाइन्थ्यो । एउटा अधिवेषण र अर्को अधिबेषण बिचको अन्तर 6 महिना थियो । बिगत 5 बर्ष यता सरकारी नोकरीमा नरहेको कम्तीमा एक तिहाई सदस्य रहनुपर्ने लोक सेवा आयोगको ब्यबस्था भाग 7को धारा 59 र 60मा गरिएको थियो । महालेखा परिक्षकको ब्यबस्था भाग 8को धारा 61मा थियो भने निर्वाचन आयोगको ब्यबस्था थिएन । 
2017 पौष 22 गते राजनितीक दल र दलगत राजनीतिक उद्धेश्यले प्रेरित भएका सङ्गठनलाई अबैध घोषित गरिएको थियो ।
