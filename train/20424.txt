सभासद् थारु मुक्त कमैयाबाट संविधानसभामा प्रतिनिधित्व गर्ने दुईजना सभासदमध्ये एक हुनुहुन्छ। उहाँ 8 वर्षको उमेरदेखि 057 सम्म अर्काकै घरमा कमैया बस्नुभएको थियो। उहाँले धेरैजना जिम्दारको घरमा कमैया बस्नुभयो। थारु 057 देखि राजनीतिमा लाग्नुभएको थियो। उहाँ मुक्त कमैया समाजको केन्द्रीय सदस्य हुनुहुन्छ। उहाँले औपचारिक शिक्षा लिनुभएको छैन। उहाँका 3 छोराछोरी छन्। कमैया र कम्लरीहरूलाई पनि अरुजत्तिकै अधिकार सविधानमै सुनिश्चित गराउने उहाँको मूल मुद्दा हो। मुक्त कमैयाको पक्षमा काम गर्दै जनयुद्धमा होमिएकीले र जनताका पक्षमा माओवादीको नीति भएकाले आफूलाई विजयी बनाएको थारुको भनाइ छ। 
