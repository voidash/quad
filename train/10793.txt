रामवती चौधरी
सुनसरी भरौल, कालाबन्जर निवासी 59 वर्षीया रामवती चौधरी समानुपातिक तर्फ नेपाली कांग्रेसका सभासद हुनुहुन्छ। 2030 सालदेखि नै नेपाली कांग्रेसको सदस्य रहँदै आएकी चौधरी पारिवारिक जिम्मेदारीमा व्यस्त रहनुपरेकोले दुई दशकसम्म राजनीतिमा खासै सक्रिय हुन पाउनुभएन। 2051 सालदेखि भने उहाँ राजनीतिमा सक्रिय रहँदै आउनुभएको छ। नेपाली कांग्रेसको क्रियाशील सदस्य रहँदै आएकी सभासद चौधरी हाल महाधिवेसन प्रतिनिधि हुनुहुन्छ। आदिवासी,जनजातिको हितमा उहाँले निरन्तर काम गर्दै आउनुभएको छ। प्रारम्भिक तहको मात्र शिक्षा हासिल गरेकी सभासद चौधरी साधारण लेखपढ गर्न सक्नुहुन्छ। उहाँका एक छोरा, चार छोरी छन्। संसदीय निर्वाचनहरूमा भाग नलिएकी चौधरी राजनीति बाहेक कृषि पेशामा संलग्न हुनुहुन्छ। समाजसेवामा उहाँको रुचि छ र सामाजिक कार्यहरूमा सधै सक्रिय रहँदै आउनुभएको छ। राजनीतिक इमान्दारी,लगनशीलता र पार्टी नैतिका कारण आफू संविधानसभामा पुग्न सफल भएको उहाँको आकलन छ। सभासद चौधरीले संविधानसभामा आदिवासी, जनजाति र पिछडिएको वर्गको राज्यका सबै अंगमा पहुँच स्थापित गर्ने मुद्दा जोडतोडका साथ उठाउने लक्ष्य राख्‍नुभएको छ।

