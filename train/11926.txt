नेकपा एमालेका युवा नेता योगेश भट्टराईको जन्म विक्रम संवत 2023 साल भदौ 21 गते ताप्लेजुङको साँघुमा भएको हो । उहाँको बुबाको नाम भीमलाल भट्टराई र आमाको नाम महेन्द्रादेवी भट्टराई हो । उहाँले समाजशास्त्र र मानवशास्त्र विषयमा एमए उत्तीर्ण गर्नुभएको छ । नेता भट्टराईले स्कूल पढ्ने बेला झापा विद्रोहको समय थियो । ताप्लेजुङ लगायतका जिल्लामा यसको प्रभाव परेकाले उहाँलाई पनि स्कूल पढ्ने समयमै बामपन्थी राजनीतिप्रति झुकाव बढ्यो । परिवारका सदस्यहरु पनि बामपन्थी पृष्ठभूमीकै हुनुहुन्थ्यो । यही क्रममा उहाँले 2037 सालमा अनेरास्ववियुको राजनीति थाल्नुभयो । बिद्यालयको प्रारम्भिक कमिटी हुँदै क्याम्पस कमिटीमा समेत बसेर भट्टराईले काम गर्नुभयो । स्वतन्त्र विद्यार्थी युनियनको चुनावमा समेत उहाँले पटक पटक भाग लिनुभयो । 2051 सालमा उहाँ अनेरास्ववियूको अध्यक्ष हुनुभएको थियो । त्यसपछि नेकपा एमालेको जिल्ला कमिटी, अञ्चल कमिटी हुँदै केन्द्रीय सदस्यसम्म पुग्नुभयो । हाल उहाँ एमाले प्रचारविभाग प्रमुख तथा केन्दिय सचिव हुनुहुन्छ । नेता भट्टराई यसअघि 2064 सालको पहिलो संविधानसभा चुनावमा पनि काठमाडौं क्षेत्र नम्बर 6 बाट र 2070 सालको दोस्रो चुनावमा क्षेत्र नंबर 5 बाट उम्मेद्वार बन्नुभएको थियो । यस पटक हुन लागेको प्रतिनिधिसभाको निर्वाचनमा भने भट्टराई ताप्लेजुङबाट उम्मेदवार बन्नु भएको छ । बाम गठबन्धनमा माओवादि केन्द्रको समर्थनमा नेता भट्टराई प्रतिनिधिसभाको लागि अन्य दलका सात जाना उम्मेदवार सँग प्रतिस्प्रधा गर्दैहुनुहुन्छ । ठुलो पाटि भएकाले जिल्लामा उहाँको मुख्य प्रतिस्प्रधा नेपाली काँग्रेशका केशव प्रसाद सँग हुने देखिएको छ । तर बाम गठबन्धन र प्रभावसालि नेता मानिएका योगेश जितका लागि बलियो उम्मेदवार रहेको स्थानियको विश्लेसण रहेको छ । उहाँका प्रतिस्प्रधि मानिएका काँग्रश उम्मेदवार दाहाल यस अघि सम्पन्न स्थानिय तहको निर्वाचनमा फुङ्लिङ नगरपालीकामा एमालेकै छत्रपति प्याकुरेल सँग पराजित भएका थिए । 

