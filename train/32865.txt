डिल्लीबजार कारागार काठमाडौंको डिल्लीबजारमा रहेको नेपालका प्रमुख कारागार मध्य एक हो । हाल कारागार ऐन 2019 अन्तरगत सञ्चालनमा रहेको यो कारागार 150 बर्ष पुरानो राणाकालीन समयमा निर्मित भवनमा रहेको छ । 4 रोपनि जग्गामा फैलिएको यस कारागारमा पुरुष कैदी तथा थुनुवा मात्रै राख्ने गरिन्छ जसमा विदेशी कैदी पनि पर्दछन । सरकारी न्यायिक तथा अर्ध-न्यायिक कार्यालयहरुबाट निर्णय भएर थुनामा बस्नुपर्ने कैदीको रुपमा वा अनुशन्धानको शिलशिलामा थुनामा राख्नुपर्ने व्यक्तिहरुलाई यस कारागारमा राख्ने गरिन्छ । विदेशी कैदी बन्दी र राजनीतिक व्यक्तित्वहरूलाई यस जेलमा थुनिने गरेकाले यो जेल चर्चामा रहने गर्दछ।
यस कारागारमा विभिन्न अपराध गरि आएका कैदीहरुलाई एकैसाथ राख्ने गरिन्छ। यस कारागारको नियम अनुसार यहाँका कैदीहरुलाई सुविधा दिइन्छ।यहाँ भएका पढ्न चाहाने कैदीहरुले प्राइभेट ट्युसन मार्फत परिक्षा दिन पाउने सुविधा रहेको छ । यसै अनुसार कैदीहरुको औषधि उपचार, खान बस्ने सुविधाको रुपमा दैनिक रु 45, 700 ग्राम चामल प्रधान गरिन्छ। थप सुविधाका रुपमा बार्षिक 2 जोर लुगा र 2 बर्षको अवदिमा सिरक, डस्ना पनि दिने गरिन्छ। यहाँ भएका कैदीहरु कामको रुपमा मुडा तथा हस्तकलाका सामग्रीहरू बनाउने गर्छन्। यस कारागारमा 633 कैदीहरु अटाउन सक्ने क्षमता छ । यस कारागारको सुरक्षा नेपाल प्रहरीले गर्दछ । यहाँ कैदीहरुलाई भेट्न आउने आफन्तहरुले पनि सरलैसँग उनिहरुलाई भेट्न पाउछन्। बिदाको दिन वाहेक अरु दिन बिहान 10:30 देखि 3:00 बजे सम्म कैदीहरुलाई भेट्न दिइने गरिन्छ।
कैदी तथा थुनुवा राख्न आदेश दिने सरकारी कार्यालयहरु :
यस जेलमा रहेका कैदी बन्दीहरूबाट विभिन्न अबैध कृयाकलाप हुने गरेको आरोप लाग्ने गरेको छ। 


