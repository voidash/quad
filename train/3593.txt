गणेश धुरा नेपालका बैतडी जिल्ला र डडेलधुरा जिल्लाको सिमानामा पर्ने अति नै रमणिय पर्वतको नाम हो। यो बैतडीको कैलपाल गाविसमा हाल पाटन नगरपालिका वडा नं.1 र डडेल्धुराको अजयमेरु गाविसमा पर्छ ।

गणेश धुरा पर्वत महत्वाकांक्षी बोकेको पहाड हो । गत बर्ष जिल्ला विकास समिती को कार्यालय बैतडी को बैठकमा गणेश धुरा लाई पर्यटकीय क्षेत्र घोषणा गर्ने सम्बन्धमा कुरा पनि उठेको थियो। हालसम्म यो क्षेत्र पर्यटकिय क्षेत्रमा घोषणा हुन नसके पनि छिट्टै घोषणा हुने तयारीमा रहेको छ। गणेश धुरा पर्वत लाई दुई महत्त्व बाट हेर्न सकिन्छ ।
बैतडी कैलपाल 9 डङसिलीका सिल्ङ्गारुख पसलहरूबाट पुर्ब आधा घन्टाको ठाडो खुड्कुडी भन्ने प्राचीन कालमा बनेका ढुङ्गाहरूको खुड्किलाहरू छ। उक्त खुड्किला सयौं बर्ष पहिले बनेको भनाइ पाइन्छ । त्यो खुडकुडी डङसिलिको सिलङाको रुख देखी ठाडो लस्करै गणेश धुराको टाकुरा सम्म नै छ । उक्त खुड्किला चढिसकेपछि गणेश धुराको टाकुरो आउँछ । उक्त टाकुरा अति नै रमाइलो छ। त्यहाँबाट महाभारत पर्वत डडेल्धुरा खलंगा र बैतडीको देहिमान्डौ पाटन लगायत विभिन्न ठाउँहरुको रमणिय दृश्य देक्न पाइन्छ । यो पर्वत नेपालको पर्यटकिय क्षेत्रमा घोषणा भैसकेको छ ।

