रणजंग पाँडे वि. सं. 1894 साउनमा मुख्तियार भिमसेन थापालाई पदच्युत गरिएपछि मुलुकको केन्द्रीय राजनीतिमा पकड बनाउन सफल भएका थिए। मुलुकको मुख्तियारी पण्डित रङ्गनाथ पौडेलले पाएका भएपनि उनको अधिकार क्षेत्र मुलुकी बन्दोवस्त र परराष्ट्र विभागमा मात्र सिमित थियो। रणजंग पाण्डेले त्यसबेला जंगी विभागको जिम्मेवारी पाएका थिए। त्यसपछि तत्कालीन राजा राजेन्द्रको निर्देशन अनुसार उनको जफत भएको पारिवारिक जमीन फर्काइयो र उनका दाजु रणदल पाँडेलाई काजी बनाएर पाल्पा पठाइएको थियो। 
वि. सं. 1995 भाद्रमा रंगनाथ पण्डितले राजीनामा दिएपछि चौतारीया पुष्कर शाहलाई मुख्तियारी दिइयो र सोही वर्षको पुस महिनामा रणजंग पाँडे मुख्यमन्त्री बनाइए। तत्कालीन जेठी रानी साम्राज्य लक्ष्मीको दबाबका कारण वि. सं. 1897 साल माघ मा राजा राजेन्द्रविक्रम शाहले उनलाई मुख्तियार नियुक्त गरे। वि.सं. 1898 साल कात्तिक मा उनलाई सो पदबाट हटाइयो।


