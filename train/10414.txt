विराटनगरको आदर्श विद्यालय स्थानीय समाजसेवी श्री कृष्णप्रसाद कोइरालाले स्थापना गरेका हुन्। राणाकालमा गरीबका छोराछोरीले पढ्न पाउन भनेर बीपी कोइरालाका पिता कृष्णप्रसाद कोइलाले वि.सं. 1986 साल वसन्त पञ्चमीमा स्थापना गरेका थिए। नेपालमा सहशिक्षा सुरू गर्ने यो पहिलो विद्यालय हो। त्यहाँ देशप्रेम, स्वावलम्वन तथा सरल जीवनयापन पद्धतिमा समतामूलक तवरले शिक्षा दिइन्थ्यो। दरवार हाइस्कुलपछिको नेपालको यो दोस्रो हाइस्कुल हो। बालिकाहरूले पठन पाठनमा प्रवेश पाएको यो पहिलो विद्यालय थियो। गिरिजाप्रसाद कोइराला लगायत नेपालका धेरै जना राजनीतिक व्यक्तित्त्वहरूको प्रारम्भिक शिक्षा यसै विद्यालयबाट सुरु भयो।
विज्ञान, व्यवस्थापन र शिक्षा संकायका सबै विषयहरू बाहेक यस विद्यालयमा विहानी पख ऐच्छिक कम्प्युटर, तीन वर्षे डिप्लोमा इन कम्प्युटर इन्जिनियरिङ, डिप्लोमा इन सिभिल इन्जिनियरिङ र 18 महिने प्राविधिक एसएलसीको पढाइ हुन्छ।यस विद्यालयका 54 शिक्षकहरू मध्ये आधा युवा उमेरका छन्। 50 वर्ष उमेर नाघेका 8, 40 देखि 50 वर्ष उमेर समूहका 16 जना र 40 मुनिका 30 शिक्षकशिक्षिकाहरू छन्। 
विश्वविद्यालयका केही प्रख्यात स्नातकहरू निम्न हुन्:
