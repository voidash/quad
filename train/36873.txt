बिजय गच्छदारको जन्म 2010 साल माघ 19 गते सुनसरी 8 पचरामा भएको हो ।इतिहासमा स्नातकोत्तर तहसम्मको अध्ययन गरेका गच्छदारले 2026 सालदेखि नेपाली कांग्रेसबाट राजनीतिक यात्राको थालनी गर्नु भएको थियो । बिजय कुमार गच्छदार मधेसी जनअधिकार फोरम का स्थापनाकालिन अध्यक्ष हुन्। यिनी संविधान सभाका सभासद पनि हुन्। बिजय कुमार गच्छदार मोरङ क्षेत्र नम्बर 7 र सुनसरी क्षेत्र नम्बर 3 बाट तत्कालिन मधेसी जनअधिकार फोरमको सभासदको रूपमा निर्वाचित भएका थिए। उप-प्रधान एबं भौतिक योजना तथा निमार्ण मन्त्री समेत हुने मौका पाए।
2064 सालको संविधानसभा चुनावमा गच्छदारले चाहेका केही मान्छेलाई तत्कालीन कांग्रेस सभापति गिरिजाप्रसाद कोइरालाले टिकट दिन नमानेपछि उहाँ मधेसी जनअधिकार फोरम नेपालमा प्रवेश गर्नुभएको थियो । 2064 सालको संविधानसभा चुनावामा नेपाली कांग्रेसका अगमलाल चौधरीलाई पराजित गर्दै 23 हजार 7 सय 69 मत ल्याएर विजयी हुनु भएको थियो ।
2070 सालको चुनावमा उहाँले फोरम लोकतान्त्रिकबाट सुनसरी 3 मै चुनाव जित्नुभयो ।
नेपाली कांग्रेस र विजयकुमार गच्छदार नेतृत्वको नेपाल लोकतान्त्रिक फोरमबीच एकीकरण गरि, पार्टी छाडेको एक दशकपछि गच्छदार कांग्रेसमै फर्किएका थिए । गच्छदार 2064 सालमा कांग्रेस पार्टी परित्याग गरेर तत्कालिन मधेसी जनअधिकार फोरममा लागेका थिए । 
नेपाली कांग्रेसबाट चुनावमा उठेका विजय कुमार गच्छदार सुनसरी क्षेत्र नम्बर 3 बाट निर्वाचित हुदै प्रतिनिधि सभामा निर्वाचित सांसद बनेका थिए ।
2048 सालपछि अहिलेसम्म 12 पटक मन्त्री भइसकेका गच्छदार चार पटक उपप्रधानमन्त्री बन्नुभएको छ । 2048 सालमा सञ्चार राज्यमन्त्री, 052 निर्माण तथा यातायात मन्त्री, 054 निर्माण तथा यातायात मन्त्री, 055 निर्माण तथा यातायात मन्त्री, 056 पर्यटन तथा नागरिक उड्ययन मन्त्री, 056 जलस्रोत मन्त्री, 058 जलस्रोत मन्त्री, 065 भौतिक योजना तथा निर्माण मन्त्री, 066 उपप्रधान तथा भौतीक योजना तथा निर्माण मन्त्री, 068 उपप्रधान तथा गृहमन्त्री, 072 उपप्रधान तथा भौतिक पूर्वाधार तथा यातायात मन्त्री, 074 मा उपप्रधान तथा स्थानीय विकास मन्त्री बन्नुभयो ।
