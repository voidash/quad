दिलजीत सिंह दोसांझ, दिलजीत दोसांझ पञ्जाबी चलचित्र इंडस्ट्रीको सुपरस्टार एवं प्रशिद्ध गायक हुन् । उनलाई मुख्यत: उनको मंच नाम 'दिलजीत' ले नै जानिन्छ । ब्लकबस्टर पञ्जाबी चलचित्र 'जट एण्ड जूलिएट' को भाग 1 र 2, 'पञ्जाब 1984', 'जिने मेरा दिल लुटेया', 'डिस्को सिंह' जस्ता सुपरहिट चलचित्रहरूमा उनीद्वारा निभाइएको भुमिकाहरूले दर्शहरूको दिल जितेका छन् । उनले धेरै संगीत एल्बम एवं चलचित्रमा गीत गाएका छन्, विशेषत: उनको 'ब्याक टू बेसिक' एल्बमलाई धेरै लोकप्रियता हासिल भयो । उनले रितेश देशमुख र जेनेलियाको हिन्दी चलचित्र 'तेरे नाल लव हो गया' मा पीपा पीपा भन्ने गीत गाए, साथै उनले 'मेरे ड्याड की मारूती' र 'यमला पगला दिवाना 2' जस्ता हिन्दी चलचित्रहरूमा पनि गीत गाए ।निर्देशक अभिषेक चौबेको बहुचर्चित चलचित्र 'उडता पञ्जाब' मा प्रमुख भुमिका द्वारा दिलजीत बलिउडमा कदम राखेका छन् । यस चलचित्रमा दिलजीतको साथ करीना कपूर, शाहिद कपूर र आलिया भट्ट रहेका छन् ।
