अजिङ्गर सरीसृप वर्गमा पर्ने सर्पको एक प्रजाति हो। यिनीहरू मुख्यत: अफ्रिका, एसिया तथा अस्ट्रेलियामा पाईन्छन। 
अजिङ्गर ठूलो सर्प हो। यो प्रायः घना वन्जङ्गलमा बस्छ।यो रुखको ठूलाठूला मुडामा र सुकेको पातहरुमा लुकेर बस्दछ। यो कहिलेकाहिँ नदी र ठूला पोखरीहरुका आसपासका घाँसे मैदानमा पनि बस्दछ। यसको टाउको फराकिलो हुन्छ । यसका आँखाहरु साना हुन्छन् । आँखाको नानी पहेँलो हुन्छ। यसको शरीर सेतो र छिरबिरे रङ्ग्को हुन्छ। यसको लम्बाइ करिब सात मिटर हुन्छ। यसको ओजन अन्दाजी 90 कि•ग्रा• सम्म हुन्छ। संसारमा पाइने विभिन्न सर्पहरुमध्ये यो सबैभन्दा ठूलो सर्प हो तर यो बिसालु हुँदैन ।यसले बख्रा र मृगका पाठाहरु पुरै निल्न सक्छ।
