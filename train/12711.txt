सात सहरहरू
सातौं राष्ट्रिय खेलकुद 2073 2073) नेपाल राष्ट्रिय खेलकुदको सातौं संस्करण हो ।जुन 35 वर्ष पछि पूर्वाञ्चल विकास क्षेत्रले आयोजना गरेको थियो ।नेपाली खेल जगतको महाकुम्भ मेलाका रूपमा परिचित यस बृहत खेलकुदमा जम्मा 35 खेलहरू समावेश गरिएको थियो ।यस्तै यस राष्ट्रिय खेलकुदको मुख्य नारा ``पूर्वाञ्चलमा खेलकुद सातौं, विविधतामा रमाएर बाचौं´´ थियो।
राष्ट्रपति विद्यादेवी भणडरीले विराटनगरको सहिद रंगशालामा भव्य समारोहबीच सातौ राष्ट्रिय खेलकुद प्रतियोगिता उद्घाटन गरेकी थिइन् ।उद्घाटन कार्यक्रममा राष्ट्रपति भण्डारीले राज्यको सीमित साधन स्रोतले मात्र खेलकुद क्षेत्रको समग्र विकास सम्भव नहुने भएकोले सार्वजनिक निजी साझेदारी लगाउनी बढाउनु पर्ने बताइन् । भण्डारीले भनिन्, ``राज्यको प्रयास खेलकुदमा आफ्नै लगानी अभिवृद्धि गर्ने भए पनि त्यसले मात्र समग्र खेल क्षेत्रको विकासमा अपुग हुने भएकोले साझेदारी बढाइनु पर्छ ।´´
खेलकुदका माध्यमबाट नेपाली खेलाडीकोनिष्ठा र समर्पणले अन्तर्राष्ट्रियस्तरमा इज्जत तथा प्रतिष्ठा बढेको बताउदै राष्ट्रपतिले गत वर्षको भूकम्पको नाकारात्मक प्रभावका बाबजुत पूर्वाञ्चलमा राष्ट्रिय खेलकुद हुनु सुखद पक्ष भएको बताइन् । भण्डारीले क्रिकेट र फुटबलमा नेपाली खेलाडीले गरेको प्रगति प्रशंसायोग्य भएको चर्चा गरिन् । 
उद्घाटन कार्यक्रममा युवा तथा खेलकुद मन्त्री दलजीत श्रीपालीले सातौं खेलकुद खेलको विकासमा कोसेढुंगा सावित हुने बताए ।खेलकुद सचिव महेशप्रसाद पौडेलले काठमाडौं, विराटनगर र पोखरामा राष्ट्रियस्तरको रंगशाला निर्माण गर्ने लक्ष्यलाई यो प्रतियोगिताले थप बल मिल्ने बताए । उनले जाकर्तामा हुने एसियाली खेलकुद,नेपालमा सन् 2019 मा हुने सागको तयारीका लागि पनि सातौं राष्ट्रिय खेलकुद सहयोगी हुने बताए ।
राष्ट्रिय खेलकुद परिषदका सदस्य सचिव केशवकुमार विष्टले प्रतियोगिताले पूर्वाञ्चलमा खेलकुदको विकास उत्साहजनक रुपमा बढ्ने बताए । प्रतियोगितामा ओलम्पीयन बैकुण्डमानन्धर, दिपक विष्ट, संगीना वैध, चन्द्रकलाथापा, डम्बर कुवँर, अर्जुन पण्डित, टिकारामश्रेष्ठ, मेनुका रावत, पुष्पराज ओझालगायतलेविराटनगरको सहिद रंगशालामा सातौंखेलकुदको ज्योति परिक्रमा गराएका थिए।
खेलाडी नगेन्द्र पोमुले सातौंको खेलकुद ज्योति प्रज्वलन गराए । यसअघि पाँच विकास क्षेत्रका पाँच टिम र तीनवटा विभागीय टिम नेपाली सेना, सशस्त्र प्रहरी र नेपाल प्रहरीको टिमले मैदानमा मार्चपास गरेका थिए ।
राष्ट्रिय तथा सांस्कृति पक्ष झल्कने नृत्यका साथै सातौंको मस्कट अर्नाको मास्क लगाएका खेलाडीले खेल मैदानको माहौलनिकै रोमाञ्चक बनाएका थिए। कार्यक्रममा गायक सुमित खड्का र प्रश्ना शाक्यले खेलाडीकै लागि बनाइएको गीत गाए ।तुलब्यानरका साथ बेहुली झैं सिँघारिएको सहिद मैदानको उद्घाटन कार्यक्रम हेर्नेसर्वसाधारणको बाक्लो उपस्थिति थियो। दुई घण्टा 30 मिनेटसम्म चलेको उद्घाटनकार्यक्रममा विद्यार्थीको सांगीतिक तथा सांस्कृतिक प्रस्तुति रमाइलो थियो।उद्घाटनमा जातीय पहिचान झल्कनेझाँकीका साथै खेलाडीले मार्चपाससमेतगरेका थिए ।
सातौं राष्ट्रिय खेलकुदमा सहभागी टिमहरू :



यस राष्ट्रिय खेलकुदमा केहि खेलहरूलाई मात्र प्रदर्शनीका रूपमा राखिएको थियो ।यस्ता खेलहरूका पदक भने पदक तालिकामा समावेश गरिएको थिएन।
पूर्वाञ्चलमा 2073 पुस महिनाको 08 गतेदेखि संचालन भएको सातौं राष्ट्रिय खेलकुद प्रतियोगिताका लागिखेलस्थल र खेल तोकिए अनुसारको विवरण तल प्रस्तुत गरिएको छ। पूर्वाञ्चलका तीनअञ्चलका दुई–दुई जिल्लालाई स्थल तोकेरप्रतियोगिता संचालन भएको थियो। राष्ट्रिय खेलकुद परिषद का तत्कालिन सदस्यसचिव केशवकुमार विष्टले खेलकुद पुर्वनै इटहरीमा एक पत्रकार सम्मेलन गर्दै सुनसरी, मोरङ, झापा, इलाम, सिरहा र सप्तरी जिल्लालाई खेलस्थल तोकेका थिए।राष्ट्रिय खेलकुद विराटनगरमा उद्घाटन भएको थियो भने  घरानमा समापन भएको थियो । प्रतियोगिताको उद्घाटन राष्ट्रपतिद्वारा र समापन उपराष्ट्रपतिद्वारा गरिएको थियो 




साथै कुनै-कुनै खेलहरू पूर्वाञ्चलको कमजोर भौतिक संरचनाको कारण काठमाडौ र पोखरा लगाएतका अन्य पूर्वाञ्चल बाहिरका जिल्लाहरूमा समेत संचालन भएको थियो । त्यस्ता खेलहरू मध्ये लन टेनिस पोखरामा तथा पौडी काठमाडौंमा संचालन भएको थियो।
सातौँ राष्ट्रिय खेलकुद प्रतियोगिताका सबै खेलमा उच्च पदकप्राप्त गर्दै शीर्ष स्थानमा रहेको नेपाली सेना, दोस्रो भएको नेपाल प्रहरी र तेस्रो स्थान प्राप्त गर्न सफल सशस्त्र प्रहरीटोलीलाई पहिलो, दोस्रो र तेस्रो स्थानको उपाधि पनि दिइएको थियो।
नेपाली सेना शीर्ष स्थानमा रहेको थियो भने प्रतियोगितामा विभागीय टोलीको अत्यान्तै वर्चस्व रहेको थियो । अन्तिम खेल तालिकानुसार कुल दुई सय 94 स्वर्ण दुई सय 94 रजत र 471 कास्य गरी एक हजार 35 पदकमध्ये सम्पन्न खेलमा बर्चस्व कायम राख्दै नेपाली सेनाले एक सय आठ स्वर्ण, 61 रजत र 43 कास्य गरी 212 पदकमाथि कब्जा जमाई खेलको पदक तालिकामा शीर्ष स्थानमा राखेको थियो ।
यसैगरी सशस्त्र प्रहरीले 47 स्वर्ण, 43 रजत र 56 कास्यसहित 146 पदक प्राप्त गर्दै खेलको पदक तालिकामा दोस्रो तथा नेपाल प्रहरीले 40 स्वर्ण, 37 रजत र 40 कास्य पदक सहित एक 17 पदक प्राप्त गर्दै खेल पदकमा तेस्रो स्थानप्राप्त गरेका थिए।
त्यसैगरी खेलको पदक तालिकामा मध्यमाञ्चल टोलीले 31 स्वर्ण, 49 रजत र 57 कास्यसहित एक सय 37 पदक जितेको थियो । मध्यपश्चिमाञ्चलले आठ स्वर्ण, 42 रजत र 14 कास्यसहित 64 पदक तथा पश्चिमाञ्चलले सात स्वर्ण, 21 रजत र 34 कास्यसहित 64 पदक हात पारेका थिए ।पूर्वाञ्चलले छ स्वर्ण, 16 कास्य र 47 रजतसहित 69 पदक र सुदूरपश्चिमाञ्चलले चार स्वर्ण, 11 रजत र 59 कास्यसहित 74 पदक प्राप्त गरेका थिए ।जुन तलको पदक तालिकाले समेत प्रस्त पार्दछ।
सातौं राष्ट्रिय खेलकुदको निम्ति नेपाल सरकारले करिब आठ करोड बजेट छुट्टाएको थियो ।भने उद्घाटन समारोहका निम्ति 80 लाख लागत लाग्ने अनुमान समेत गरिएको थियो ।
राष्ट्रिय खेलकुद परिषद ले पूर्वाञ्चलमा हुने सातौं राष्ट्रिय खेलकुद– 2072 मा प्रयोग हुने लोगो र मस्कट सार्वजनिक गरेको थियो। सातौं राष्ट्रिय खेलकुद तयारी सचिवालयका प्रमुख कमल खनाल संयोजक तथा प्रोफेसर राधेश्याम मुल्मी र रमेश खनाल सदस्य रहेको तीन सदस्यीय छनोट समितिले छनोटगरेको लोगो र मस्कट सार्वजनिक गरिएकोहो । छनोट भएको लोगो खिमराज श्रेष्ठतथा मस्कट सन्तोष विष्टले तयार गरेका हुन् ।पारिश्रमिक स्वरुप श्रेष्ठलाई 45 हजार रविष्टलाई 35 हजार नगद पुरस्कार प्रदानगरियो ।
तत्कालीन राखेप अध्यक्ष समेत रहेका युवा तथा खेलकुद मन्त्री पुरुषोत्तम पौडेलले त्रिपुरेश्वरस्थित राखेप हातामा रहेको सेमी कभर्डहलमा आयोजित एक कार्यक्रमबीच लोगो र मस्कट सार्वजनिक गरेको।राखेपले लोगो र मस्कटको नाम -2072 राखेपनि विभिन्न कारण बस प्रतियोगिता 2072 सालमानै हुन सकेन र तीन पटकको प्रतियोगिता संचालन मिति सारिए र हाल सम्मको अन्तिम मिति 2073 मंसिरको चौथो हप्ता देखि तय गरेको छ।
लोगोमा राष्ट्र र राष्ट्रियता झल्किने गरी चन्द्र सूर्य अंकित झण्डाको रातो पृष्ठभूमिलाई अर्ध गोलाकार रुपमा नीलो रंगले घेरिएको, पूर्वाञ्चलको झलक दिने गरी सगरमाथाको चुचुरो राखिएको, खेल भावनालाई समेट्न शान्तिको प्रतीक परेवा अंकित मसाल बोकेको एकता र सद्भावको सन्देश दिने 7 खेलाडीहरु दौडिरहेको र सात रंगको संयोजन गरिएको तथा खेलको संस्करण र क्षेत्रको परिचय दिने गरी सातौं राष्ट्रिय खेलकुद– 2072 लेखिएको छ ।
नेपालको पूर्वी दक्षिण भेग, कोशी टप्पु वन्यजन्तु आरक्षण क्षेत्रमा पाइने अर्नालाईमस्कटको रुप दिइएको छ ।



