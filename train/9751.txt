परिचय
तत्कालीन प्रधानमन्त्री ट‌ंकप्रसाद आचार्य 2013 सालमा चीनको भ्रमणमा जाँदा एकदिन भारतको कोलकत्तामा रहनु भएछ । कलकत्तामा रहदा भारतको राष्ट्रिय पुस्तकालयको अवलोकन गरेर बिताउनु भएछ । सो पुस्तकालयको आगन्तुक पुस्तिकामा नेपालमा पनि नेपाल सरकारको राष्ट्रिय पुस्तकालय स्थापना गर्ने सोच रहेकाे कुरा उल्लेख गर्नु भएको रहेछ। चीन भ्रमणबाट फर्के लगत्तै नेपाल सरकारले पुर्व नायबबडा गुरुज्यू स्वर्गीय हेमाराज शर्मा पाण्डेको नीजि स‌ंकलनमा रहेकाे भारती भवन पुस्तकालयमा भएका करिब 30000 पुस्तकहरु तीनलाख भारतीय रुपैयाँमा खरीद गरेर सो संकलनमा केन्द्रीय सचिवालय पुस्तकालय सिंहदरबारमा रहेका करिब 8000 पुस्तकहरु समेत मिलाएर नेपाल सरकारले विसं 2013 साल पुस 19 गते तदनुसार सन् 1957 जनवरी 2 तारिका दिन तत्कालीन सिंहदरबारको सिक्रीढोकामा नेपाल राष्ट्रिय पुस्तकालयको स्थापना गरेको हो । 
विस‌ं 2018 सालतिर सिंहदरवारबाट हरिहरभवनमा स्थानान्तरण भएको यो पुस्तकालय विस‍ं 2072 साल बैशाख 12 गतेको भूकम्पका कारण भवन क्षतीग्रष्त भएपछि हाल हरिहरभवन परिसरकै बाल शाखाबाट आंशिक सेवा मात्र दिइरहेको छ । पुस्तकालयको आफ्नै नाममा जग्गा नभएका कारण सुविधासम्पन्न भवन निर्माण गरेर 21 ‌औ शताब्दीको सुबिधासम्पन्न पुस्तकालय सेवा दिन असमर्थ रहेको छ । जग्गा प्राप्तीका लागि शिक्षा मन्त्रालय मार्फत् पहल भइरहेको छ । हाल यस पुस्तकालयमा करिब 150000 पुस्तक तथा पत्रपत्रिकाहरु रहेका छन् । 

नेपाल राष्ट्रिय पुस्तकालयहरीहर भवन, पुल्चोकपोष्ट बक्स 182, ललितपुर, नेपालफोन: 999-1-551132फ्याक्स: 977 1 5010061ईमेल : 	nnl@nnl.wlink.com.np
www.nnl.gov.np


