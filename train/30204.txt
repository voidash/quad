सालडाँडा स्याङ्जा जिल्लाको उत्तरपूर्वी भेगमा अवस्थित गाउँ हो। यो गाउँ पञ्चायत कालमा सालडाँडा पञ्चायत तथा साबिककको किचनास गाविसको वडा नम्बर-9 मा पर्दथ्यो भने हाल हरिनास गाउँपालिका अन्तर्गत पर्दछ। समुन्द्री सतहबाट 1500 मिटर उच्चाईमा मध्य स्तरको हावापानी भएको यो गाउँ स्याङ्जा जिल्लाको उत्तरपूर्वी भेगमा तनहुँ जिल्लासँग जोडिएर रहेको छ। मगर, नेवार, ब्राह्मण साथै अन्य जातिहरूको वसोवास रहेको यस गाउँमा करिब 2000 जना मानिसहरू बस्दछन्। मुख्यतया हिन्दू धर्म मान्ने मानिसहरू रहेको यस गाउँमा पछिल्लो समयमा बौद्ध तथा इसाई धर्मकोसमेत केही हदसम्म प्रभाव परेको देखिन्छ।
सामान्यतया सालडाँडा गाउँ भन्नाले वरपरका स-साना गाउँहरूको सामुहिक रूपलाई चिन्ने गरिन्छ । त्यस्ता गाउँ अन्तरगत ग्यान्द्रिस थर / राना थर, अधिकारी गाउँ, सानो हत्तिया, धनुबासे, तल्लो जामुने, माथिल्लो जामुने, ठुलो हट्टिया, छेक्मा, कुवापानी, धारापानी, खाती गाउँ, भैसिपानी आदि विभिन्न टोलहरू पर्दछन् ।
यस गाउँका बारेमा लिखित अभिलेखहरू जिम्माल र मुखिया पद सम्हाल्दै आएका पुस्ताका अन्तिम जिम्माल तथा मुखिया श्री देउचन रानासंग भएता पनि उहाँको देहवासन पछी सो लिखित प्रमाण हराएको कारणले अहिले कुनै अभिलेखहरु देख्न सकिएको छैन । नेपाल एकीकरणको बेलामा पृथ्वी नारायण शाहको एकीकरण अभियान बढाउने कुशल प्रशासक राजेन्द्र राज्य लक्ष्मीले पृथ्वीनारायण शाहको एकीकरण अभियनलाई सफल बनाउदै शक्तिशाली चौबिसे राज्यहरु कास्की, लमजुङ र तनहुँ माथि बिजय हासिल गर्दै चौबिसे राज्य मध्यको एक शक्तिशाली राज्य स्याङ्जा जिल्लाको नुवाकोट माथि पनि आक्रमण गरि बिजय गरेर कालिगण्डकी सम्म पुगेपछि त्याँहाका राना पद सम्हालेर प्रसासनिक क्षेत्र सम्हालेका केहि ग्यान्द्रिस राना मगरहरु बाच्न सफल भई भागेर एक भाई स्याङ्जाको बर्जा भन्ने ठाउँमा गएर बसेको र अर्को भाई सर्बजित राना उपयुक्त बसोबासको खोजि गर्दै वि. सं. 1836 तिर सालडाँडा हालको ज्ञान्द्रिस राना थरमा आई बसोबास गरेको थियो । पछी सर्बजित रानाको नाति श्री भुवन राना ले तत्कालिन राजाबाट लाल मोहर प्राप्त गरि जिम्मल मुखियाको पद लिएर आएका थिए। सोहि पद लिएबापत सो क्षेत्रमा 5 वोटा समाजसेवा सम्बन्धि काम गर्नुपर्ने भएकाले जसमध्ये वि. सं. 1930 मा हाल सानो हत्तियामा अबस्थित चामुण्डा देवीको मन्दिर काठमाडौंबाट ल्याई स्थापना गर्नुभएको थियो । पंचायतको अन्त सम्म पनि तिरो उठाउने काम जिम्मालले गर्ने गर्दथे ।
यस गाउँमा मानिस बसोबास गर्नु पूर्व याहा सालको रुखहरुको जंगल भएकोले गर्दा यस ठाउँको नाम सालडाँडा रहन गएको भन्ने गरिन्छ भने मध्यकालतिर गाउँको झण्डै मध्य स्थानमा एउटा ठूलो सालको रूख थियो, त्यही ठूलो सालको रूखबाट नै यस गाउँको नामाकरण सालडाँडा रहन गएको हो पनि भनिन्छ । हाल पनि वरीपरिका जंगलहरु सालको रुखहरुको जंगल छ । साथै यो गाउँ डाँडा वा अग्लो भु-भागमा अवस्थित रहेकै कारणले पनि यस गाउँको नामाकरण सालडाँडा रहन गएको हो। डाँडा वा अग्लो भू-भागमा ठूलो सालको रूख भएकै कारण यस गाउँको नाम सालडाँडा रहन गएको हो ।
यस सालडाँडामा मगर जाति करिब 240 वर्ष पहिले आएर पहिलो पटक बसाईं बसालेको थियो । नेपाल एकीकरणको बेलामा पृथ्वी नारायण शाहको एकीकरण अभियान बढाउने कुशल प्रशासक राजेन्द्र राज्य लक्ष्मीले  पृथ्वीनारायण शाहको एकीकरण अभियनलाई सफल बनाउदै शक्तिशाली चौबिसे राज्यहरु कास्की, लमजुङ र तनहुँ माथि बिजय हासिल गर्दै चौबिसे राज्य मध्यको एक शक्तिशाली राज्य स्याङ्जा जिल्लाको नुवाकोट माथि पनि आक्रमण गरि बिजय गरेर कालिगण्डकी सम्म पुगेपछि त्याँहाका राना पद सम्हालेर प्रसासनिक क्षेत्र सम्हालेका ग्यान्द्रिस राना मगर बाच्न सफल भई भागेर एक भाई स्याङ्जाको बर्जा भन्ने ठाउँमा गएर बसेको र अर्को भाई सर्बजित राना उपयुक्त बसोबासको खोजि गर्दै वि. सं. 1836 तिर सालडाँडा हालको ज्ञान्द्रिस राना थरमा आई बसोबास गरेको थियो । जुन कुरा यसै गाउँको केन्द्रमा रहेको लगभग 150 वर्ष पुरानो चामुण्डा देवीको मन्दिरबाट पनि थाहा पाउन सकिन्छ। जुन मन्दिर तत्कालिन नेपाली सेनाका जमदार सर्बजित रानाको सुपुत्र श्री भुवन राना ले काठमाडौंबाट ल्याई स्थापना गर्नुभएको थियो । जुन मन्दिर तत्कालिन नेपाली सेनाका जमदार भुवन रानाले काठमाडौंबाट ल्याई स्थापना गर्नुभएको थियो । अनि तत्कालिन राजाबाट लाल मोहर प्राप्त गरि जिम्मल मुखियाको पद लिएर आउनु भएको थियो । पंचायतको अन्त सम्म पनि तिरो उठाउने काम जिम्मालले गर्ने गर्दथे । ग्यान्द्रिस नाम थार गरेका र एकै गोत्र भएका राना मगरहरु दाजुभाई हुनेहुदा एकिरणका बेला पीडित बनेका गोर्खाका ग्यान्द्रिस राना मगरहरु पनि यसै ठाउँमा मिलेर बसोबास गर्न आएको ईतिहास रहेको छ । पंच्यायत कालसम्म जिम्माल मुखियाका पद सम्हाल्दै आएका जिम्माल मुखियाहरुनै यस ठाउँको पहिलो बासिन्दा भएको ईतिहास साक्षी रहेको पाईन्छ । पछी अन्य थरका मगरहरुको पनि यस ठाउँमा आई बसोबास बसोबास गर्ने गरेकोले मगर जातिहरुको बाहुल्यता पाईन्छ. सालडाँडामा ग्यान्द्रिस, आले, सारु, पुलामी, बरर्कुंवारि, आदि मगरका थर भएका मगर जातिहरु बसोंबास गर्ने गर्दछन् । रानाथार, तल्लो जामुने माथिल्लो जामुने छेक्मा कुवापानी धारापानी टोलमा मगर बस्ति रहेको पईन्छ । यस गाउँको मगरजातिहरु प्राचिनकाल देखिने सैनिक पेशामा कार्यरत रहनेहुदा भारतीय सेना र केहि नेपानी सेना नै यस ठाउँको मगरहरुको मुख्य पेशा रहेतापनि हाल आएर बैदेशिक रोजगारी नै प्रमुख पेशा रहेको देखिन्छ भने पछिल्लो समयमा मगरहरुको शैक्षिक स्तर बढ्दै गएकोले प्रशासन क्षेत्रमा, मेडिकल क्षेत्र तथा शैक्षिक पेशामा पनि आबद्ध रहेका छन् । बसोबासको पुर्बार्धमा खेतिपातिपानी मगरहरुको प्रमुख पेशा रहेको पईन्छ । यस क्षेत्रमा बसोबास बसाउने मगर जाति नै भएको कारणले शुरुशुरुमा मगरहरुको जग्गा जमिनहरु मलिलो अनि घरको आसपास तथा पाएक पर्ने ठाउँमा रहेको पाइन्छ तर त्यसको पछिलो केहि समयमा राजनीतिक प्रभाब राख्ने केहि टाठाबाठा आर्यनजाति हरुले भिनिन्न प्रलोभन तथा चलाखिपुर्बक तरिकाले केहि घर पाएक पर्ने र ममिलो जग्गाजमिन हरु आफ्नो बनाएको भन्ने छनकहरु अझै पनि भेट्न सकिन्छ ।  
मगरहरुले मनाउने विशेष चाड मध्ये माघेसक्रांति भएतापनि मङ्सिर पुर्णिमा, पन्ध्रपुस, बुद्ध पुर्णिमा, दशैं, तिहार प्रमुख चाड भएतापनि ग्यान्द्रिस रानाथारमा बस्ने मगरहरुले मंग्सिरको पहिलो शुक्रबार कुलदेवताहरुको पुजा तथा बाजेबराजुको पूजा विशेष महत्व र प्रमुख चाडको रुपमा रहेको पाईन्छ भने हरेक महिनाको पहिलो शुक्रबार मण्डली देवता र बाजेबराजुलाई धार दिने प्रचलन रहेको छ । अन्य टोलका मगरहरुले पनि कुलदेवताहरुको पुजा तथा बाजेबराजुको पूजा विशेष महत्व र प्रमुख चाडको रुपमा मनाइएको पाईन्छ ।
मगरहरुको मातृ भाषा मगर भाषा हो भने राष्ट्रिय भाषा नेपाली भाषा नै हो । परम्परा र संस्कृतिलाई हेर्ने हो भने, मगर पहिरन मगर हरुको प्राचिन पोशाक हो भने नचरी,सालैजो, सोरठी, घाँटो, झ्याउरे, आदि मौलिक कला र संस्कृति हो । 
आजभन्दा करिब 210 बर्ष पहिले देखि सालडाँडा बसोबास शुरु गरेको अनुमान पाईन्छ । यस क्षेत्रका नगरपालिका को गोथिंङग्बाट आफ्नो बासस्थान र खेतीको लागि उपयुक्त जमिनको खोजि गर्दै ठाउँ ठाउँमा बसोबास परिक्षण गर्दै यस क्षेत्रमा आईपुगेका हुन् । त्यस समयमा उनीहरुले कृषि उपयुक्त जमिन ठहर गरेर यस ठाउँमा बसोबास गरेका भएतापनि हाल याँहाको जमिन खेतिका लागि पानि र माटोको कारणले त्यति उपयुक्त देखिदैन । यी जातिहरु सुरुसुरुमा कृषिमा निर्भर रहने भएतापनि पछी यिनीहरु शैक्षिक योग्यता हासिल गरेका कारण सरकारी प्रशासन क्षेत्र र शैक्षिक पेशामा आबद्ध रहेका छन् भने बैदेशिक रोजगारी पनि प्रमुख रहेको छ ।
यस जातिको प्रमुख चाड भनेको जनै पुर्णिमा, कृष्ण जन्मअष्टमी, ऋषितपर्णी तिज, दशैँ, तिहार, आदि हुन् ।
बाहुन तथा क्षेत्रीहरुको प्रमुख भाषा खस नेपाली भाषा नै हो भने विशेष गरि ढाकाको कपडाहरु ब्रामण सामुदायको प्रमुख पोशाक रहेको पाईन्छ. भजन, चुड्का, बालन आदि यस जातिको कला र संस्कृति रहेको पाईन्छ ।
सालडाँडामा नेवार जातिहरुको बसोबास करिब 2005 बर्षको ईतिहास रहेको पाईन्छ. यिनिहरु भक्तपुर, नुवाकोट आदि क्षेत्रबाट आफ्नो बासस्थान परिक्षण गर्दै यस ठाउँमा अईपुगेपछी स्थाई रुपमा ब्याबसाय गरि बसोबास गरेको पाईन्छ । ब्यापार ब्याबसाय गर्ने हेतुले बसईसरेर आएको हुनाले यिनीहरु प्राय चोक तथा मूलबाटो पर्ने ठाउँमा बस्ति बसालेको पाईन्छ. ब्यापार ब्याबसाय, कृषि कार्य, पशुपालनमा बढी बिस्वास राख्ने यो जाति पछिल्लो समयमा शैक्षिक स्तरमा वृद्धि भएसंगै केहि प्रसासनिक क्षेत्र तथा शैक्षिक पेशामा पनि आबद्ध रहेका छन् भने बैदेशिक रोजगारी नै यिनीहरुको पनि प्रमुख रोजगारी रहेको पाईन्छ । 
नेवार जातिको मातृ भाषा नेवारी भाषा हो भने नेपाली भाषा राष्ट्रिय भाषा हो । दशैँ, तिहार, कृष्ण जन्मअष्टमी नेवार जातिको प्रमुख चाड हो । यो जातिमा शहरिया नेवारी संस्कृतिको प्रभाब त्यति धेरै देखिदैन ।
यो जातिको आफ्नै नेवारी पोसाक रहेको छ भने मालासिरी गाउने, लाखे नाच्ने नेवार जातिको मौलिक परम्परा तथा कला र संस्कृति हो ।
यस क्षेत्रका अन्य जातिहरु प्राचिन पुर्खेउली पेशालाई अंगाल्दै आएता पनि हालको समयमा शैक्षिक स्तर वृद्धि भएका कारणले जिबनस्तरमा सुधार देखिदै आएको छ । केहि सरकारी सेनामा छन् भने केहि शैक्षिक पेशामा पनि रहेका छन् त प्राय बैदेशिक रोजगारीका कारण आफ्नो जिबनस्तरमा सुधार भएको भेट्न सकिन्छ । तिमीहरुको आफ्नै मौलिक भाषा तथा सस्कृति झल्किने खास केहि नभेटिएपनि नेपाली समाजमा मनाईने सबै चाडपर्ब नै उनीहरुको प्रमुख चाड हो । दशैँ, तिहार, सक्रान्ति, तिज, कृष्ण जन्मअष्टमी आदि नै उनिहरुको प्रमुख चाड हो । 
नेपाल एकीकरणको बेला मगर जातिहरुसंग सम्बन्ध राम्रो नभएको कारणले त्यतिबेलाको सरकारले सैनिक सेवामा कार्यरत मगर जातिहरुलाई सुबेदार भन्दा माथिको पद नदिनु भन्ने उर्दी जारिगरेकोले तत्कालिन अबस्थामा गोर्खा सैनिकमा मगर जातिले सो भन्दा माथिको पद हासिल गर्न सक्ने अबस्था नरहेकोले तत्कालिन नेपाली सेनामा कार्यरत जमदार भुवन राना ज्यूले गोर्खा सेनामा देखाएको बिरताको कदर गर्दै तत्कालिन सरकारले मोहर प्रदान गरि जिम्माल मुखियाको पद पनि सम्हालेको प्रमाण स्प्रस्ट रहेको छ भने हाल हटिया नेवार बस्तीमा रहेको चामुण्डा देबीको मन्दिर नेपालबाट ल्याई सबैलाई पाएक पर्ने भनि त्येतिबेलाको चौबाटो तथा मुलबाटोमा लगेर चामुण्डा देबी मन्दिरको स्थापना गरिएको थियो । जुन अहिले सानो हत्तियामा अबस्थित छ । जसको प्रमाण मदिरमा रहेका घण्टा हरुमा देख्न सकिन्छ । जसलाई आधार मान्ने हो भने पनि यो मन्दिरको स्थापना वि. सं. 1930 मा स्थापना भएको थियो । जनसंख्या वृद्धि संगै तथा सडक निर्माण बिस्तार संगै मन्दिरको परिसर साँगुरिदै गईरहेको छ ।
भौगोलिक हिसाबले बिकट रहेको हाम्रो गाउँ सालडाँडामा बि. सं. 2059 / 2060 सालमा सदरमुकाम स्याङ्गजा देखि चित्रे सम्मको कृषि रोडको अबधारणा संगै कच्ची बाटोको माध्यमबाट बाट सदरमुकाम स्याङ्जासंग सडक यातायात जोडिन पुग्यो भने, बिकाश निर्माणको अबधारणा संगै यातायात सडकलाई प्राथमिकता दिईएर तनहुँ दुलेगौडा तथा सांखे संग जोड्ने कच्ची मोटर बाटोको बिस्तार दुलेगौडा देखि साखे छाक्राक हुदै राना थर को टोल हुदै सानो हत्तिया र दुलेगौडा देखि साखे सेतेखोला जामुने हुदै ठुलो हत्तिया सम्म 2 तरफबाट कच्ची सडकको बिस्तार भएको छ । भने बिरुवा संग जोड्ने र तनहुँ राईपुर संग जोड्नेबाटो को पनि बिस्तार गरिएको छ । यसरि यस गाउँलाई कच्ची सडकबाट भएपनि चारै तर्फबाट यातायातको बिकाश गरिएको छ । तर वर्षा याममा यस ठाउँको बाटो अबरुद्ध हुने हुनाले वर्षाको समयमा यहाँका जनताहरुले समस्या भोग्नु परेको छ ।
किचनास गा.वि.स.लाई जिल्ला स्तरमै साक्षर गा.वि.स. घोषणा गरिसकेको कारणले गर्दा पनि यस गाउँमा बढीनै साक्षरता रहेको अनुमान लगाउन सकिन्छ । भने पछिल्लो अवस्थालाई हेर्दा यस गाउँमा करिब 95 प्रतिशत मानिसहरू साक्षर छन् भन्न सकिन्छ।
यस गाउँमा हाल 165 जना मानिसहरूको बसोबास रहेको छ। भने करिब यसै गाउँका 119 जना मानिसहरू गाउँ बाहिर वा विदेशमा गएका छन्, वा बसोबास गर्दछन्।
यस गाउँका अधिकांश मानिसहरू कृषि क्षेत्रमा केहिन-केही पक्षबाट सम्बन्धि छन्। मुख्य गरी आफ्नो जिविकोपार्जन गर्नका लागि यहाँका मानिसहरूले खेतीपाती तथा कृषि गर्ने गर्दछन्। यस ठाउँमा सामान्य रूपमा धान,कोदो,मकै,आदि जस्ता अन्नबालीहरू लगाइने गरिन्छ। त्यसका अलवा अदुवा,बेसार अादि जस्ता नगदेबालीहरू पनि लगाउने गरिएको छ। पछिल्लो समयमा यहाँका मानिसहरूले विभिन्न नयाँ कृषि प्रणालीको प्रयोग गरी नयाँ कृषि बालि उब्जनी गर्न थालेका छन्। जसको एक उदाहरण सुन्तला खेती मुख्य हो। 
वर्तमान समयमा नेपाल र नेपालीको मुख्य आर्थिक आधार भनेको नै वैदेशिक रोजगार हो। जुन नेपाल जस्तो गरिब राष्ट्रको प्रमुख आय नै हो। जुन ध्रुव सत्य कुराबाट यस सालडाँडा गाउँमा पनि अछुतो हुन सकेको छैन । करिब यस गाउँको 90 प्रतिशतभन्दा बढी युवा शक्तिहरू हाल विदेश पलायन भएका छन्। करिब गाउँको 95 प्रतिशत भन्दा बढी आर्थिक आम्दानी पनि यही वैदेशिक रोजगारीले नै धानेको छ। वैदेशिक रोजगारी र कृषि बाहेक यस गाउँका मानिसहरूले सामान्य व्यापार साना उद्योगहरू संचालन गरेका छन्। भने त्यस बाहेकका अन्य व्यक्तिहरू नेपालकै सरकारी कर्मचारी तथा निजी संस्थाका कर्मचारी रहेका छन्, जुन गाउँ कै गौरवको कुरा हो।

सालडाँडामा रहेको पँधेरो
सालडाँडामा बर्सेनि दशै तिहारमा हालिने कुनै एक वर्षको पिर्के पिङ,जहाँ पिङ सुचारु हुने दिन भोक दिने तयारीमा गाउँका युवाहरू
गाउँको अग्लो डाँडाबाट नियाल्दा सालडाँडाको एक सुन्दर र आकर्षक दृष्य
