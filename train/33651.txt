"लुक ह्वाट यु मेड मि डु" अमेरिकी गायिका तथा गीतकार टेलर स्विफ्ट को गीत हो जुन उनको छैटौँ स्टुडियो एल्बम रेपुटेसनका लागि रेकर्ड गराइएको थियो। यो गीत रेपुटेसन एल्बमको पहिलो र प्रमुख एकलको रुपमा 24 अगस्ट 2017 मा बिग मेसिन द्वरा सार्वजनिक गरिएको थियो। स्विफ्टले यो गीत रेकर्ड निर्माता ज्याक एन्टोनअफसँग सहकार्य गर्दै लेखेकी हुन्। लुक ह्वाट यु मेड मि डु गीत एक इलेक्ट्रोक्लास र पप सङ्गीतको वरियतामा पर्छ। यस गीतका लागि वेलायती राइट सेड फ्रिड साङ्गीतिक समूहका सदस्य फ्रिड फिअरब्रास, रिचार्ड फिअरब्रास र रब मोन्जोलीले रेपुटेसनका लागि यस गीत लगायत अन्य गीतहरू पनि लेखेका छन्।
गीत सार्वजनिक भएसँगै यसले विभिन्न कीर्तिमान तोडेको थियो जसमा स्पोटिफाइमा एक दिनमा सबैभन्दा धेरै पटक बजाइएको गीतको कृतिमान र युट्युबमा सार्वजनिक भएकै 24 घण्टामै सबैभन्दा धेरै हेरिएको–सुनिएको गीतको कीर्तिमान समावेश छन्। व्यावसायिक रूपमा "लुक ह्वाट यु मेड मि डु"ले अष्ट्रेलिया, क्यानाडा, क्रोएसिया, चेक गणतन्त्र, ग्रीस, आयरल्याण्ड, इजरायल, जापान, लेबनान, मलेसिया, न्यूजील्याण्ड, फिलिपिन्स, स्लोभाकिया, संयुक्त अधिराज्य र संयुक्त राज्य अमेरिकाको चार्टहरूमा शीर्ष स्थानमा आउन सफल भएको थियो। यस गीतले अष्ट्रेलिया, क्यानडा, इटाली, स्वीडेन, र संयुक्त राज्यमा प्लेटिनम प्रमाणपत्र प्राप्त गरेको थियो। भने गीतले ब्राजिलमा डाइमन्ड प्रमाणपत्र प्राप्त गरेको थियो।
यस गीतले सङ्गीत आलोचकहरूबाट मिश्रित प्रतिक्रिया प्राप्त गर्यो। यस गीतको आधिकारिक सङ्गीत भिडियो जोसेफ केन द्वारा निर्देशित गरिएको थियो जसले पहिले 1989 एल्बमका केही गीतहरूमा पनि निर्देशन दिएका थिए। गीत युट्युबमा सार्वजनिक भएसँगै यस गीतले 24 घण्टा भित्र युट्युबमा सबैभन्दा धेरै पटक हेरिपटक र सुनिएको गीतको कीर्तिमान बनाउन सफल भएको थियो। उक्त कृतिमानलाई सन् 2018 मा बिटिएसको "आइडल" नामक गीतले र अरिएना ग्रान्डेको "थ्याङ्क यु नेक्स्ट" गीतले उछिनेका थिए।
23 अगस्ट 2017 मा स्विफ्टले आफ्नो आउँदै एल्बम रेपुटेसनको पहिलो गीत अर्को रात सार्वजनिक गर्ने घोषणा गरेकी थिएन्। यस गीतलाई स्ट्रिमिङ सेवा स्पोटिफाइमा 24 अगस्टका दिन सार्वजनिक गरिएको थियो भने यसलाई 24 घण्टामा स्पोटिफाइमा 8 मिलियन पटक बजाइएको थियो जसले गर्दा गीतले स्पोटिफाइमा एक नयाँ कीर्तिमान कायम गरेको थियो। यस गीतले कायम गरेको कीर्तिमान सन् 2018 मा ड्रेकको गड्स प्लान नामक गीतले तोड्दै 24 घण्टामा सबैभन्दा धेरै पटक बजाइएको गीतमा कीर्तिमान राखेको थियो। "लुक ह्वाट यु मेड मि डु"लाई अर्को दिन बिग मेसिन रेकर्डस् द्वरा आइट्युन्समा डिजिटल डाउनलोडका लागि र इटालीयन कन्टेम्पोररी हिट रेडियोमा सार्वजनिक गरिएको थियो। यस गीतलाई पछि 26 अगस्ट 2017 का दिन संयुक्त अधिराज्यमा पनि निस्कासन गरिएको थियो। 27 अक्टोबर 2017 मा गीतलाई जर्मनीमा सिडि एकलको रुपमा सार्वजनिक गरिएको थियो। 
यस गीतको सार र बोल समावेश गरिएको एक भिडियो 25 अगस्ट 2017 का दिन स्विफ्टको आधिकारिक भिभो खाता सार्वजनिक गरिएको थियो जुन सउल बेसको एक चलचित्रको आधारमा निर्माण गरिएको थियो। उक्त भिडियोमा जोसेफ केनको निर्देशन रहेको छ। यस भिडियोलाई भिभो र।स्विफ्टको आधिकारिक युट्युब खातामा सार्वजनिक गरेपछि यसले 24 घण्टामा 19 मिलियन अवलोकन पाएको थियो जसलाई पछि कोल्डप्लेको "समथिङ जस्ट लाइक दिस"ले तोडेको थियो। अक्टोबर 2018 का अनुसार युट्युबमा राखिएको यस भिडिलाई दर्शकहरूले 100 मिलियन भन्दा बढि पटक हेरेका छन्।
"लुक ह्वाट यु मेड मि डु" गीत 3 मिनेट 31 सेकेन्डको लामो छ भने यो गीत इलेक्ट्रो पप र इलेक्ट्रो क्लास पप सङ्गीतको वरियतामा पर्छ। यस गीतका केही टुक्काहरूमा शत्रुलाई आरोप लगाएको छ। यस गीतलाई 128 बिट प्रति मिनेटको गतिमा रेकर्ड गराइएको छ। यस गीतमा वेलायती साङ्गीतिक समूहका सदस्यहरू रिचार्ड फियरब्रास, फ्रिड फियरब्रास र रब मन्जोलीले गीतकारको रुपमा काम गरेका छन्। फ्रिड फियरब्रासका अनुसार उनलाई र उनको भाइलाई गीत सार्वजनिक हुनु भन्दा 1 हप्ता अगाडि डाकिएको थियो तर उनीहरूले सहमत भएतापनि उनीहरूले कलाकार चाहिँ खेजिसकेका थिएनन्। फियरब्रास दाजुभाइले पछि स्विफ्टसँग कार्य गर्ने निदो गरेका थिए। फियरब्रास दाजुभाइका अनुसार उनीहरूले "लुक ह्वाट यु मेड मि गीत"को एकदम मजा लिएका थिए।
संयुक्त राज्य अमेरिकामा "लुक ह्वाट यु मेड मि डु" तीन दिनको शक्तिशाली अनलाइन एयरप्लेका कारण बिलबोर्ड हट 100मा 77अौँ स्थानका साथ चार्ट प्रवेश गरेको थियो। यस गीतले सार्वजनिक भएको पहिलो हप्ता 200,000 प्रतिलिपीहरू बिक्री गरेको थियो भने गीत सबैभन्दा छोटोे समयमा सबैभन्दा धेरै प्रतिलिपी बिक्री गर्ने गीत पनि बनेको थियो। गीत एक हप्ता पनि 77अौँ स्थानबाट सिधै शीर्ष स्थानमा आएको थियो जुन स्विफ्टका गीतहरूमा चार्टमा सबैभन्दा लामो छलाङ लगाउने गीत बनेको थियो। तात्कालिक समयमा गीतले लुइस फोन्सी र ड्याडी याङ्कीको गीत "डेस्पासीटो"लाई 16 हप्ते बिलबोर्डक शीर्ष स्थानबाट हटाएको थियो। यस गीतलाई नेसन्स स्ट्रिमिङ सङ चार्टमा सार्वजनिक भएको पहिलो हप्ता 84.4 मिलियन पटक बजाइएको थियो जसले गर्दा गीतले एक महिला कलाकारको गीतहरूको मध्यको सबैभन्दा धेरै बजाइएको गीत बनेको थियो। यस गीत सन् 2017 को सबैभन्दा धेरै सुनिएको गीत पनि बन्न सफल भएको थियो। गीत बिलबोर्ड चार्टमा लगातार तीन हप्ता शीर्षमा रहेपछि यस गीतलाई अमेरिकी हिप हप कलाकार तथा र्‍यापर कार्डि बीको "बोडाक एल्लो" नामक गीतले पछि परेको थियो भने गीत 1 स्थान तल झर्दै दोश्रो स्थानमा आएको थियो। पहिलो हप्ता 353,000 प्रतिलिपी बिक्री गरेपछि गीत बिलबोर्ड डिजिटल डाउनलोड सङ चार्टमा पनि शीर्ष स्थानमा आएको थियो। यो गीत देशको पहिलो नम्बर 1 बनेको थियो भने त्यहाँ भन्दा पहिला सन् 2016 हल्जि र द चेनस्मोकर्सको "क्लोजर" र सिया र सिन पलको "चिप थ्रील" परेको थियो। त्यस लगायत गीत एडेलको "हेल" पछि एक महिला कलाकारको गीतको रुपमा बिलबोर्ड चार्टको शीर्षमा आउने पहिलो गीत बनेको थियो। गीत दोश्रो हप्ता पनि बिलबोर्ड चार्ट र स्ट्रिमिङ चार्टको शीर्ष स्थानमा रहिरहेको थियो भने तात्कालिक समयमा गीतका 114,000 थप प्रतिलिपीहरू बिक्री भएका थिए भने गीतलाई स्ट्रिमिङ माध्यममा 61.2 मिलियन पटक बजाइएको थियो। गीत डिजिटल चार्टमा एक स्थान तल झर्दै दोश्रो स्थानमा आएको थियो भने स्विफ्टकै रेपुटेसनको अर्को एकल गीत "रेडि फर इट?"ले 135,000 प्रतिलिपीहरू बिक्री गर्दै चार्टको शीर्ष स्थानमा आएको थियो जसका कारण एकै कलाकारको पहिलो हप्ता दुईवटा गीतहरूले 100,000 प्रतिलिपीहरू बिक्री गरेका कारण स्विफ्ट पहिलो महिलो कलाकार बनेकी थिइन्।रेपुटेसका दुई गीत बिलबोर्ड शीर्ष 5 मा आएपछि यस्तो सन् 2015 पछि पहिलो पटक भएको थियो जहाँ स्विफ्टको 1989 एल्बमका सेक इट अफ र ब्ल्याङ्क स्पेस बिलबोर्डको शीर्ष 5 मा आएको थियो। लुक ह्वाट यु मेड मि डु"ले बिलबोर्ड मेन स्ट्रिम चार्टमा पनि शीर्ष स्थानमा आएको थियो जुन चार्टको शीर्ष स्थानमा आउने स्विफ्टको 8ओँ गीत थियो। तथापि मेनस्ट्रिम चार्टमा शीर्ष स्थानमा पुग्न एक हप्ता पछि यो गीत 7अौँ स्थानमा झरेको थियो जुन चार्टको इतिहासकै सबैभन्दा ठूलो गिरावट थियो। 
गीतले संयुक्त अधिराज्यमा सार्वजनिक भएको एक हप्ता नपुग्दै 20,000 प्रतिलिपी बिक्री गरेको थियो र गीतलाई 2.4 मिलियन पटक बजाइएको थियो। 1 सेप्टेम्बर 2017 का दिन गीत संयुक्त अधिराज्यको शीर्ष स्थानमा आउन सफल भएको थियो भने गीतले तात्कालिक समयमा 30,000 प्रतिलिपीहरू बिक्री गरेको थियो। दुई हप्ता आधिकारिक चार्ट कम्पनीको शीर्ष स्थानमा रहेपछि गीतलाई श्याम स्मिथको "टु गुड एट गुडबाइज"ले पछि पारेको थियोे।
1 सेप्टेम्बर 2017 का दिन गीतले गणतन्त्र आयरल्यान्डको आधिकारिक चार्टमा पनि शीर्ष स्थानमा आएको थियो भने यस गीत आइरीस एकल चार्टमा शीर्ष स्थानमा आउने स्विफ्टको पहिलो गीत बनेको थियो। यस गीतले स्विफ्टका अन्य दुई गीत लभ स्टोरी र सेक इट अफ लाई पार गरेको थियो भने उक्त गीतहरू चार्टका तेस्रो स्थान सम्म मात्र पुगेका थिए।
2 सेप्टेम्बर 2017 का दिन "लुक ह्वाट यु मेड मि डु" गीतले अस्ट्रेलियाको आधिकारिक चार्ट कम्पनी एरिया चार्टमा शीर्ष स्थानमा आएको थियो जुन उनको एरिया चार्टको शीर्ष स्थानमा आउने 5अौँ गीत थियो। गीत अर्को हप्ता पनि एरिया चार्टको शीर्ष स्थानमा रहेको थियो भने त्यसको अर्को हप्ता गीतलाई श्याम स्मिथको "टु गुड एट गुडबाइज"ले पछि पारेको थियो। गीतले अस्ट्रेलिया को आधिकारिक चार्ट कम्पनीबाट प्लेटिनम रेकर्डको प्रमाणपत्र प्राप्त गरेको थियो। गीत क्यानडाको आधिकारिक चार्टको शीर्ष स्थानमा आएपछि यसले क्यानडेली रेकर्ड कम्पनीबाट म्युजिक क्यानडाबाट पनि प्लेटिनम प्रमाणपत्र प्राप्त गरेको थियो।
न्युजिल्यान्डको आधिकारिक चार्ट कम्पनीमा पनि गीत 1 सेप्टेम्बर 2017 का दिन शीर्ष स्थानमा आएको थियो जुन स्विफ्टको गीतहरू मध्य चार्टमा शीर्ष स्थानमा आउने चौँथो गीत थियो।
गीत सार्वजनिक भएको पहिलो हप्ता फिलिपिन्सको आधिकारिक चार्ट कम्पनी फिलिपिन्स हट 100 मा गीत 7अौँ स्थानमा आउँदै चार्ट प्रवेश गरेको थियो भने अर्को हप्ता गीत चार्टको शीर्ष स्थानमा आएको थियो जहाँ यस गीतले जस्टिन बिबर, लुइस फोन्सी र ड्याडि याङ्कीको "डेस्पासीटो"को दश हप्ते शीर्ष स्थानबाट हटाएको थियोे। यस गीत अर्को हप्ता एक स्थान तल झरेको थियो भने पछि पुन गीतले 11 हप्ता सम्म शीर्ष स्थानमा स्थान बनाउन सफल भएको थियो।
यस गीतको भिडियोका लागि तयारी सन् 2017 जनवरीमा सुरु गरिएको थियो भने भिडियोको छायाङ्कन मे महिना देखि गरिएको थियो। यस भिडियोका लागि टाइस डेरियोले स्विफ्ट र अन्य नर्तकहरूलाई नाच सिकाएका थिए जसले स्विफ्टको पहिलोको गीत सेक इट अफमा पनि नाच सिकाउने काम गरेका थिए। यस भिडियोमा स्विफ्टलाई केही छ्यणका लागि किच्कन्डि जस्तो बनाइएको थियो जसमा श्रृङ्गारको काम बिल कर्सोले गरेका थिए। यस भिडियो सार्वजनिक हुनुभन्दा अगाडि गुड मर्निङ अमेरिकामा 20 सेकेन्डको एक छोटो भिडियो प्रसारण गरिएको थियोे।
यस गीतको आधिकारिक सङ्गीत भिडियो सन् 2017 को एमटिभी म्युजिक भिडियो अवार्डका दिन 27 अगस्ट 2017 मा पहिलोपटक सार्वजनिक गरिएको थियो। यस भिडिलाई स्विफ्टको आधिकारिक युट्युब खातामा सार्वजनिक गरेपछि यस भिडियोलाई पहिलो 24 घण्टामा 43.2 मिलियन पटक हेरिएको थियो जसले गर्दा यसले युट्युबमा पहिलो 24 घण्टामा सर्बाधिक हेरिएको भिडियोमा एक नयाँ कीर्तीमान कायम गरेको थियो। यस भिडियोको कीर्तिमानलाई सन् 2018 अगस्टमा साङ्गीतिक समूह बिटिएसको "आइडल" नामक गीतले उछिनेको थियो। भिडियो सार्वजनिक भएको पहिलो दिन यसलाई प्रति मिनेट 30,000 का दरले हेरिएको थियो भने एक घण्टामा 3 मिलियन पटक हेरिएको थियो। सन् 2019 जनवरीका अनुसार यस भिडियोलाई युट्युबमा 1 बिलियन पटक हेरिएको छ भने यो भिडियो युट्युबमा सर्बाधिक हेरिएको भिडियोहरूको सूचीमा 90अौँ स्थानमा पर्न आएको छ। यस भिडियोले युट्युबमा 8.1 मिलियन जनाले मन पराएका छन् जसले गर्दा यस भिडियो युट्युबमा सबैभन्दा धेरै मनपराइएका भिडियोहरू मध्ये 27अौँ स्थानमा रहेको छ।
यस भिडियोमा प्रचुर मात्रामा हिराहरूको प्रयोग गरिएको छ जसको कुल मुल्य 10 मिलियन अमेरिकी डलरको रहेको छ। रेलिङ स्टोनका अनुसार यस भिडियोलाई पाँचौ उत्कृष्ट भिडियोको दर्जामा राखिएको छ भने यस भिडियोलाई बिलबोर्डले उत्कृष्ट भिडियोको छैटौँ स्थानमा दर्जा दिएको छ।
"लुक ह्वाट यु मेड मि डु" गीतको भिडियोको सुरुमा एक स्विफ्टलाई देखाइन्छ भने उनी एक किच्कन्डिको रुपमा एक चिहानबाट बाहिर आएको देख्न सकिन्छ भने उक्त चिहानमाको माथिल्लो भागमा "यहाँ टेलर स्पिफ्टको रेपुटेसन रहेको छ" लेखिएको देखिन्छ। त्यसपछि अर्को दृश्यमा एक स्नाक कक्ष देख्न सकिन्छ भने त्यसको वरिपरि हिराहरूले सजाइएको देखिन्छ। उक्त कक्षमा स्विफ्ट चिया पिउने एक कप लाएर बसिरहेकी हन्छिन् भने उनको हातका अौँलामा एक सर्पले घेरेको देखिन्छ। त्यसपछि स्विफ्टले आँफुले चलाएको कारलाई एक खम्बामा ठोक्काउँछिन जसले गर्दा कारका सबै काँचहरू फुट्छन् भने त्यहाँ उनलाई विभिन्न मानिसहरूले घेर्दै उनको तस्वीर खिच्छन्। त्यसैगरि अर्को दृश्यमा स्विफ्ट एक ठूलो पिन्जडा भित्र पिङ खेलेको देख्न सकिन्छ भने अर्का तिर धेरै मानिसहरू बिरालोको टाउको जस्तो मुकुन्द लगाएको देखिन्छ र त्यसपछि स्विफ्टले एक मोटरसाइकल चलाउने टोलीको नेतृत्व गरेको देख्न सकिन्छ। त्यसपछि स्विफ्ट एक हल भित्र छिर्छिन् भने त्यहाँ धेरै पुरुष र महिलाहरू देखा पर्छन् जहाँ उनले नृत्य गर्छिन्।
स्विफ्टले पहिलोपटक "लुक ह्वाट यु मेड मि डु"को प्रत्यक्ष प्रस्तुति 1 डिसेम्बर 2017 मा क्यालिफोर्नियामा आयोजित जङ्गल बेल 2017 कार्यक्रममा दिएकी थिइन्। त्यस कार्यक्रमको दुई दिन पछि स्विफ्ट मञ्चमा फर्किँदै क्यालिफोर्नियाको सेन होजेमा आयोजित एक कार्यक्रममा पनि प्रस्तुति दिएकी थिइन्। त्यस कार्यक्रमको एक हप्ता पछि स्विफ्टले तीन फरकफरक स्थानमा पनि उक्त गीतको प्रस्तुति दिएकी थिइन्। यस गीतलाई स्विफ्टले आँफ्नो रेपुटेसन विश्व भ्रमणका बेलामा पनि विभिन्न देशहरूमा आयोजित कार्यक्रममा पनि प्रस्तुत गरेकी थिइन्।
