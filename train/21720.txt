
बेनेडिक्ट हाउडेज जर्मन पेशेवर फुटबल खेलाडी हुन जो जर्मनी राष्ट्रिय फुटबल टिम र रुसी क्लब लोकोमोटिभ मस्कोबाट डिफेन्डरको पद सम्हाल्ने गर्छन् ।
हाउडेजले फुटबल जीवनको प्रारम्भ स्थानिय क्लब टुस हाल्टन बाट 1994 मा सुरू गरेका थिए । 2001 मा उनी एफसी साल्के 04 को युवा टोलीमा सम्मिलित भए । 2003 मा साल्केको यू-19 टिमका कप्तान बनेका उनले 2006 मा त्यही टिमबाट यू-19 बुन्डेस लिगा जिते । सेप्टेम्बर 2007 मा जर्मन फुटबल संघले हाउडेजलाई उनको उमेर समूहको उत्कृष्ट खेलाडीको संघ्या दिँदै फ्रिट्ज वाल्टर मेडल द्वारा सम्मानित गर्यो । जनवरी 2007 मा उनले साल्के टिममा 30 जुन 2010 सम्म रहने भनी सहमति पत्रमा हस्ताक्षर गरे । उनी त्यसपछी साल्केको बुन्डेस लिगा स्क्वाडमा जुलाई मा जोडिए । अक्टोबर 2007 सम्म उनले साल्केको दोस्रो श्रेणीको टिमबाट चौथो श्रेणीको लिग खेलेकोले उनको पहिलो श्रेणी लिगमा खेलाडीको रूपमा उदय 3 अक्टोबर 2007 मा च्याम्पियन्स लिगको खेलबाट भयो । 10 डिसेम्बर 2008 मा हाउडेजले करार अवधि बढाएर 30 जुन 2014 सम्म पुर्याए । 23 जुलाई 2011 मा उनी सिनियर क्लबका कप्तान बने । 9 मार्च 2013 मा हाउडेजले साल्के 04 सँगको करार 30 जुन 2017 सम्म पुर्याए ।
