रामशरण दर्नाल नेपाली वाद्यविद् हुन्।
दर्नालको जन्म वि.सं. 1994 असार शुक्ल तृतीयाका दिन सत्यकुमार दर्नाल र दिलकुमारी दर्नालका सुपुत्रका रूपमा कालधारा, काठमाडौं 17मा भएको हो।
दर्नालको प्रारम्भिक शिक्षा दरबार हाइस्कुल र सेन्ट रोबर्ट हाइस्कुल दार्जिलिङ मा भयो। सङ्गीत शिरोमणि यज्ञराज शर्माले महिनाको एक सय 50 रूपियाँ तलब खानेगरी कला विभागमा जागीर खुवाएपछि नेपाल प्रज्ञा प्रतिष्ठान छिरेका दर्नालले 50 वर्ष त्यहीँ बिताए, वि.सं. 2065 सम्म। वि.सं. 2060 देखि वि.सं. 2065 सम्म उनी प्राज्ञ सभा सदस्य रहे। त्रिभुवन विश्वविद्यालयको सङ्गीत विषय समिति, लूनकरणदास गङ्गादेवी चौधरी साहित्य कला मन्दिर, नारायणगोपाल युवा सङ्गीत कोष र नेपाली शिक्षा परिषद्का सदस्य दर्नाल नेपाली लोकबाजा सङ्ग्रहालय, बिसे नगर्ची प्रतिष्ठान, नेपाल शास्त्रीय सङ्गीत समाज, नेपाल दलित साहित्य तथा संस्कृति प्रतिष्ठान, कलानिधि इन्दिरा सङ्गीत महाविद्यालय आदिमा संरक्षक र सल्लाहकार रहे।
वि.सं. 2025 सालको गोरखापत्रमा उहाँको पहिलो रचना छापिएको हो। उनका प्रकाशित कृतिहरूः
उनले वि.सं. 2060को इन्द्रराज्यलक्ष्मी प्रज्ञा पुरस्कार, वि.सं. 2060को झपट पुरस्कार, वि.सं. 2053को राष्ट्रिय पुरस्कार, वि.सं. 2066मा जगदम्बाश्री पुरस्कार, नूरगङ्गा स्मृति पुरस्कार, नारायणगोपाल सङ्गीत सम्मान पाए। यस्तै, उनी महाकवि लक्ष्मीप्रसाद देवकोटा स्मृति सम्मान, नेपाल सांस्कृतिक सङ्घद्वारा सम्मान, नयराज पन्त शोध सम्मान, साधना सम्मान, मधुरिमा सङ्गीत सम्मान, डा. अम्बेडकर फेलोसिप, गोरखा दक्षिणबाहु आदिबाट सम्मानित भए।
उनको निधन वि.सं. 2068 सालको असोज 1 गते साँझ भयो। 
