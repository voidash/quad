"ब्याड ब्लड" अमेरिकी गायिका तथा गीतकार टेलर स्विफ्टको गीत हो जुन उनको पाँचौ स्टुडियो एल्बम 1989को लागि रेकर्ड गराइएको थियो। स्विफ्टले यस गीत सेलब्याक र म्याक्स मार्टिन जस्ता गीतकारहरूको सहायतामा लेखेकी हुन् जसमा अमेरिकी र्‍यापर केन्ड्रिक लामार पनि सामेल छन्। लामार सामेल भएको संस्करण रिपब्लिक रेकर्डस्द्वारा 17 मे 2015 मा सार्वजनिक गरिएको थियो। यस गीतको सारले दुई घनिष्ठ मित्र बीचको धोकाको वर्णन गरेको छ। यो गीत 1989 एल्बमको आठौँ सङ्गीतको रुपमा सार्वजनिक गरिएको थियोे।
यो गीत अस्ट्रेलिया, क्यानाडा, इजरायल, न्युजिल्यान्ड, स्कटल्याण्ड, र संयुक्त राज्य अमेरिकामा शीर्ष स्थानमा पुग्दै 1989 एल्बमबाट शीर्ष स्थानमा आउने तेस्रो गीत बनेको थियो साथै आधिकारिक सङ्गीत भिडियो जोसेफ केनद्वारा निर्देशित गरिएको थियो जसले पहिले 1989 एल्बमको दोस्रो र चौथो एकल सङ्गीत भिडियोहरू निर्देशन दिएका छन्। यस गीतको साङ्गीतिक भिडियोले पहिलो 24 घण्टामा 20.1 मिलियन अवलोकन पाएको थियो। यस गीतले 2015 मा एमटिभी भिडियो म्युजिक पुरस्कारहरूमा वर्ष र सर्वश्रेष्ठ सहयोगको भिडियोलाई जितेको थियो भने गीतले सर्वश्रेष्ठ पप युगल/समूह प्रदर्शनको लागि नामाङ्कन प्राप्त गरेपछि गीतको आधिकारिक भिडियोले 58औँँ ग्र्यामी अवार्ड जित्न सफल भएको थियो।
टेलर स्विफ्टले एक अज्ञात महिला सङ्गीतकारको बर्णन गर्दै ब्याड ब्लड गीत लेखेकी हुन्। स्विफ्टले यो गीत सेलब्याक र म्याक्स मार्टिन जस्ता गीतकारहरूको सहायतामा लेखेकी हुन्। स्विफ्टले भनेकी छिन् "एक व्यक्तीले उनले आयोजना गरेको साङ्गीतिक कार्यक्रममा स्विफ्टका लागि काम गर्ने व्यक्तीहरूलाई डाक्दै कार्यक्रममा अवरोध पुर्‍याउने कोसिस गरेको थियो। बिलबोर्ड, रोलिङ स्टोन, टाइम, र वासिङ्टन पोस्ट जस्ता प्रकासनहरूले यस गीत विशेष गरी केइटी पेरीको विषयमा लेखिएको छ भन्ने कुरा खुलाएका थिए। 1989 एल्बमको लागि गीत रेकर्ड गराउँदा पहिला टेलर स्विफ्टको मात्र स्वर थियो भने पछि समायोजन गरिएको गीतमा अमेरिकी र्‍यापर केन्ड्रिक लामार पनि रहेका छन्।
ब्याड ब्लड गीत नोभेम्बर 2014 र जनवरी 2015 गरि दुई हप्ता बिलबोर्ड हट 100को शिर्ष स्थानमा आउन सफल भएको थियो। 
केन्ड्रिक लामारको स्वर रहेको गीतको संस्करण भिडियो 2015 बिलबोर्ड म्युजिक अवार्डमा देखाइएसँगै गीत बिलबोर्ड हट 100 चार्टमा 53औँँ स्थानमा पुन प्रवेश गरेको थियो भने डिजिटल सङ चार्टमा 26 मा प्रवेश गरेको थियो। यस गीतको तात्कालिक समयमा 47,000 डिजिटल प्रतिलिपीहरू बिक्री भएका थिए। बिलबोर्डमा प्रवेश गरेको अर्को हप्ता गीतले 24 मे 2015 मा बिलबोर्डको शिर्ष स्थानमा आउन सफल हुँदै गीतको 385,000 प्रतिलिपीहरू बिक्री गरेको थियो जुन बिलबोर्डको इतिहासमै सबैभन्दा ठूलो फड्को थियो। यो गीत स्विफ्टको चौँथो पहिलो नम्बर र 1998 को तेस्रो पहिलो नम्बरमा पर्ने गीत बनेको थियो र एकै एल्बमको तीन गीत शिर्ष स्थानमा आएपछि स्विफ्ट एडेल पछिको पहिलो कलाकार बनेकी थिइन् जसको एक एल्बमबाट तीन गीतहरू बिलबोर्डको शिर्ष स्थानमा पर्न सफल भयो। यो गीत स्विफ्टको शिर्ष दशमा पर्ने 18 गीत थियो भने लामारको बिलबोर्ड यात्रामा पहिलो गीत बनेको थियो जसले शिर्ष स्थान ओगट्यो। यो गीत अर्को हप्ता 1 सङ्ख्या तल खस्दै 2 मा आएको थियो भने विज खलिफा र चार्लि पथको सि यु अगेन शिर्ष स्थानमा आएको थियो जुन गीत लगातार 9 हप्ता सम्म 1 नम्बर रहेको थियो। ब्याड ब्लडले अर्को पाँच हप्ता 4औँँ स्थानमा रहेको थियो भने 13औँँ हप्ता पछि गीत शिर्ष दशबाट बाहिरिएको थियो। सन् 2015 को समाप्ति सम्म गीतको 2,584,000 प्रतिलिपिहरू बिक्री हुन सफल हुँदै इतिहासकै दस उत्कृष्ट बिक्री भएको गीतको सुचिमा परेको थियो। नोभोम्बर 2017 सम्म गीतले 3.1 मिलियन प्रतिलिपीहरू बिक्री गरेको थियो।
आधिकारिक सङ्गीत भिडियो जोसेफ केन द्वारा निर्देशित गरिएको थियो जसले पहिले 1989 एल्बमको दोस्रो र चौथो एकल सङ्गीत भिडियोहरू निर्देशन गरेका थिए। गीतको भिडियो 12 अप्रिल 2015 मा लस एन्जलसमा खिचिएको थियो भने केही पलहरू लण्डनमा गरिएको थियो।. सङ्गीत भिडियो बिलबोर्ड सङ्गीत पुरस्कारको सुरुमा 17 मे 2015 मा प्रिमियर गरिएको थियो। यस भिडियोमा प्रत्येक अभिनेत्रीहरूले आफ्नो भूमिकाको नाम रोजेका छन्। स्विफ्टले आफ्नो इन्स्टाग्राम खाता मार्फत प्रत्यक चरित्रको तस्वीर सार्वजनिक गरेकी छन्।
