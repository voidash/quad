कहिले खेल मिलोमतो र कुनै समय हाते गोलका कारण चर्चामा रहने अर्जेन्टिना यसपटक पनि त्यत्तिकै विदास्पद ढंगले विश्वकप फुटबलको क्वार्टरफाइनलमा प्रवेश गरेको थियो। मेक्सिकोसँगको दोस्रो चरणको खेलमा 3-1को जित पार्दा प्रस्ट अफसाइड रहेका कार्लोस टेभेजको गोलमा अर्जेन्टिनाले अग्रता लियो। सोही दिन भएको खेलमा इंग्ल्याण्ड र जर्मनीबीचको खेल पनि विवादास्पद भएपछि फिफा अध्यक्ष सेप ब्लाटरले रेफ्री निर्णयमा प्रविधिको प्रयोग आवश्यक रहेको प्रतिक्रिया दिए। यी भए— विश्वकपमा अत्यधिक चर्चामा रहेका रेफ्री निर्णय, तर त्यस्ता आधा दर्जनभन्दा बढी निर्णय छन्, जसले उन्नाइसौं विश्वकपको निर्णयलाई विवादमा तानेको छ। 
