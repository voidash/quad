शिवराज अाचार्य काैण्डिन्न्यायन नेपालका एक विशिष्ट संस्कृत विद्वान्, वैदिक, शिक्षाशास्त्री, भाषाशास्त्री, काेषकार, वेदाङ्गज्याेतिषविद्, मीमांसक तथा वेदान्तज्ञ हुन् । उनका नेपाली, संस्कृत र हिन्दी भाषामा चालीसभन्दा बढी कृतिहरू नेपाल र भारतबाट प्रकाशित छन् । 
उनकाे जन्म पश्चिम नेपालकाे तनहुँ जिल्लामा भएकाे थियाे । प्राथमिक शिक्षा पछि उच्च अध्ययनकाे लागि काठमाडौंमा अाएका उनले त्रिभुवन विश्वविद्यालयबाट वेदान्त तथा साहित्यमा अाचार्य तथा संस्कृतमा एम.ए. गरे । पछि भारतकाे अागरा विश्वविद्यालयबाट दर्शनशास्त्र मा एम.ए. उत्तीर्ण गरे पछि उनले वाराणसी काे सम्पूर्णानन्द संस्कृत विश्वविद्यालय बाट वैदिक यज्ञ तथा वेदान्त विषयमा विद्यावारिधि तथा वैदिक शिक्षाशास्त्र विषयमा वाचस्पति उपाधि प्राप्त गरे। उनले अाफ्नाे शाखाका वेद, सूत्र र परिशिष्टकाे गुरुमुख गरेर अध्ययन गरेका छन् र स्मृति पुराण अादि अनेक ग्रन्थकाे उनले स्वाध्ययन गरेका छन् ।
उनले अाफ्नाे जीवनकाे करीब चार दशक वेदान्तविषयकाे प्राध्यापनमा बिताए । अाफ्नाे पचास वर्षभन्दा लामाे लेखनजीवनमा उनले नेपाली भाषा, व्याकरण, ध्वनिविज्ञान, संस्कृतशिक्षा, संस्कृतध्वनिविज्ञान, वेदाङ्गज्याेतिष, तथा अनेक वैदिक शास्त्रीय संस्कृत ग्रन्थ एवं पद्धतिकाे संग्रह, व्याख्या, तथा परिमार्जनकाे क्षेत्रमा याेगदान दिएका छन् । नेपाली भाषामा उच्चारणकाे अनुकूल लेखन हुनुपर्छ भन्ने उनकाे अभियान जिम्दाे नेपालि भासाअभियानकाे रूपमा चर्चित छ । नेपाली भाषाका अादिकवि भानुभक्त अाचार्य जन्मेकै कुलमा जन्मेका उनले अाफ्ना पिता नरनाथ अाचार्यले लेखेकाे अादिकवि भानुभक्त आचार्यकाे सच्चा जीवनचरित्र सम्पादन तथा भानुभक्तकृत भाषारामायणकाे सम्पादन समेत गरेका छन् ।
शिवराज अाचार्य काैण्डिन्न्यायनकाे निधन 2074 भाद्र 15 गते काठमाण्डाैँकाे पशुपतिनाथ नजिकै वागमतीतटमा भयाे । शारीरिक रूपमा कृशकाय रहेका तर विशेष कुनै पनि राेग भने नरहेका उनलार्इ अन्तिम अवस्थामा भने पाचनप्रणालीमा समस्या देखा परेकाे थियाे । 

उनका चालीसभन्दा बढी प्रकाशित पुस्तकहरूमा प्रमुख पुस्तकहरूकाे सूची यसप्रकार छ ।

