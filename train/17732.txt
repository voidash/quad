तेस्रो संस्करणको यु-19 एसिया कप क्रिकेट आगामी डिसेम्बरमा हुने भएको छ। डिसेम्बर 8 देखि 22 सम्म श्रीलङ्कामा युवा क्रिकेट प्रतियोगिता हुन लागेको हो। प्रतियोगितामा नेपालसहित कुल 8 राष्ट्रको सहभागिता रहनेछ, जसमा आयोजक श्रीलङ्कासँगै टेष्ट खेल्ने 4 टीम समेत हुनेछन्। यसपटक श्रीलङ्काको राजधानी कोलम्बोबाहिरका 3 स्टेडियममा खेल हुनेछ। हामवानटोटस्थित महेन्द्रा राजापाक्ष इन्टरनेसनल क्रिकेट स्टेडियम,गाल्ले इन्टरनेसनल क्रिकेट स्टेडियम र मातारास्थित मातारा उयानवाटे स्टेडियममा खेल हुनेछ। सन् 2012 बाट एसिया कपको रुपमा खेलाउन थालिएको प्रतियोगिको यो तेस्रो संस्करण हो। मलेसियामा भएको पहिलो संस्करणमा भारत र पाकिस्तान संयुक्त रुपमा च्याम्पियन बनेका थिए भने सन् 2014 मा भएको दोस्रो संस्करणमा पाकिस्तानलाई नै हाराउँदै भारत च्याम्पियन बनेको थियो। एसिया कप एसियन स्तरको सबैभन्दा ठूलो यु 19 प्रतियोगिता हो। 
   रंगमा सेमिफाइनल टिम

   देखाइएको रंग सेमिफाइनल टिम




