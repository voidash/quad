पुनरावेदन अदालत सर्वोच्च अदालत भन्दा निम्न तहको र जिल्ला अदालत भन्दा माथिल्लो तहको अदालत हो। नेपाल राज्यमा नेपाल सरकार मन्त्रिपरिषद्ले सर्वोच्च अदालत र न्यायपरिषद्सँग परामर्श गरी तोकेको संख्यामा पुनरावेदन अदालतहरू रहने व्यवस्था छ। पुनरावेदन अदालतको मुकाम रहेको स्थान बाहेक सो अदालतको प्रादेशिक अधिकारक्षेत्र भित्रको अन्य कुनै स्थान वा स्थानहरूमा निश्चित अवधिको लागि इजलास कायम गर्ने गरी मुकाम तोक्न उपयुक्त देखेमा प्रधान न्यायाधीशले न्याय परिषद्को सिफारिशमा सो अदालतको एक वा एक भन्दा बढी न्यायाधीशहरूलाई त्यसरी इजलास कायम गर्न खटाउन सक्ने सक्ने व्यवस्था पनि रहेको छ। हाल नेपाल भर पुनरावेदन अदालतहरूको संख्या 16 छन् भने ओखलढुङ्गामा पुनराबेदन अदालत राजविराजको मुकाम स्थापना गरिऐको छ।
प्रत्येक पुनरावेदन अदालतमा एकजना मुख्य न्यायाधीश र आवश्यक संख्यामा अरु न्यायाधीशहरू रहने व्यवस्था छ। कुनै पुनरावेदन अदालतमा कार्यबोझ बढेको अवस्थामा कुनै खास अवधिको लागि अतिरिक्त न्यायाधीश नियुक्त गर्न सकिने व्यवस्था पनि रहेको छ। यस आर्थिक वर्षो अन्तमा पुनरावेदन अदालतमा मुख्य न्यायाधीशहरू 6, अन्य न्यायाधीशहरू 59 जना कार्यरत रहनु भएको छ।
सर्वोच्च अदालतको आधिकारीक वेबसाईट

