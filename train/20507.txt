साहित्यको मूल प्रयोजन नैतिक शिक्षा मान्ने समालोचनालाई नीतिपरक समालोचना भनिन्छ ।
मुख्यतः नैतिक, धार्मिक राजनीतिक वा दार्शनिक विषयवस्तुको कलात्मक वा आख्यानात्मक ढङ्मा प्रतिपादन गरी सैद्धान्तिक अथवा व्यावहारिक ज्ञानको शिक्षा दिने उद्देश्यले सिर्जिएको रचनालाई नीतिपरक साहित्य भनिन्छ भने कुनै कृतिमा नीतिवादी मुल्यमान्यताको प्रयोग तथा प्रतिपादन के कति र के कसरी गरएिको छ भनी निर्क्याेल गर्ने समालोचनालाई नीतिपरक समालोचना भनिन्छ । 
यस वादका प्रथम प्रवर्तक ग्रीसेली विद्वान् वा चिन्तक प्लेटो हुन् । प्लेटोका महान् शिष्य एरिस्टाेटल प्लेटोको नीतिवादी धारणाको खण्डन गरेतापनि रोमेली समालोचक होरेस ले आफ्नाे पुस्तक आर्स पोइटिका मा नीतिवादी पक्षको प्रबल समर्थन गरेका छन् ।
