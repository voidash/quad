रेसुङगा नगरपालिका नेपालको पश्चिमाञ्चल विकास क्षेत्र अन्तर्गत लुम्बिनी अञ्चलमा पर्ने गुल्मी जिल्लामा अवस्थित एक नगरपालिका हो । तम्घास बजार रहेको ठाँउलाई नगरपालिकाको केन्द्र बनाइएको छ । यो नगरपालिका 2068 साउन 1 देखि लागू हुने गरी बनाइएको हो तर कार्यन्वयनमा हाल 2071 जेष्ठ 4 देखि आएको हो । रेसुङगा नगरपालिका घोषणा गर्दा तम्घास, सिमीचौर, अर्खले र दुबिचौर गाउँ विकास समितिहरू समावेश गरिएका हुन् । आर्थिक वर्ष 2068/69को बजेटमार्फत् मुलुकमा 41 नयाँ नगरपालिका थपिंदा रेसुङगा पनि नगरपालिका बनेको हो । महानगरपालिका, उपमहानगरपालिका र नगरपालिका गरी अब मुलुकमा कूल 130 भएका छन् भने गाविसको संख्या 3 हजार 9 सय 15 बाट घटेर 3 हजार 6 सय 33 भएका छन ।
तम्घास, सिमीचौर, अर्खले र दुबिचौर गाविसहरूलाई मिलाएर रेसुङगा नगरपालिका बनाइएको हो । त्यसैले बि.स.2068 को जनगणना अनुसार यी ठाउँहरूको जनसंख्यालाई जोडेर रेसुङगा नगरपालिकाको जनसङ्ख्या 28,736 रहेको छ । रेसुङगा नगरपालिकामा 7,498 घरधुरि छन ।
ढाँचा:नेपालका नगरपालिकाहरू

