जलसन्धि वा जलसंयोगी वा जलडमरू पानीको यस्तो मार्गलाई भनिन्छ जसले दुई ठुला जलसमूहलाई जोडछ र जुनबाट नौका पार गरेर एक जलासयबाट दोश्रो ठुलो जलाशयमा जान सकिन्छ। यसको भौगोलिक आकार प्राय डमरू जस्तो हुन्छ, जसको दुई ठुला जलीय भागको मध्यमा जलसन्धि हुन्छ, यसकारण यसलाई जलडमरूमध्य पनि भनिन्छ । कुटनीतिक दृष्टिले, जुन राष्ट्रले दूइ सागर जोड्ने कुनै पनि जलसन्धि क्षेत्रमा कब्जा राख्छ, उसाले आउने जाने व्यापारिक र सैनिक जहाज-यातायातमाथि नजर र नियन्त्रण राख्न सक्छ। जलसन्धिको कम चौड़ाई भएको स्थानमा पार गरेर एक स्थानबाट अर्को स्थानमा पनि प्रवेश गर्न सकिन्छ। यस कारणले जलसन्धिहरु इतिहासमा महत्वपुर्ण रहेका छन् र त्यसमाथि अन्तरराष्ट्रीय खीचातानी परापूर्वकालदेखि हमेशा जारी रहेको छ । उदाहरणको लागि जिब्राल्टर जलसन्धि स्पेन एवं मोरोक्को भूभागलाइ अलग गर्छ, र यसले आन्ध्र महासागर र भूमध्य सागर लाई जोड्छ र यस क्षेत्र माथि स्पेन, ब्रिटेन र मोरोक्कोमा एकदमै तनाव छ।
