रमेश क्षितिज नेपाली साहित्यको समकालीन धारा का सशक्त साहित्यकार हुन्। कविता विधाततर्फ मात्र नरहेर कथा र गीतलेखनतर्फ पनि त्यत्तिकै सक्रिय र उत्कृष्टता प्रदान गर्न सफल क्षितिज कविका रूपमा चिनिन्छन्। समसामयिक नेपाली कविताका टड्कारो सुनिने स्वरहरूको पंक्तिमा उनी सबैभन्दा अगाडि उभिने सामर्थ्य राख्छन्।

सन् 1969मा सल्यान जिल्लामा जन्मिएर जीवनका बाल्यकालिन समय दाङको हेकुली गाविसको मिरौलीमा बिताएका क्षितिजले कक्षा 4मा पढ्दा पहिलो पटक कविता र कक्षा 6मा पढ्दा नाटक लेखेका थिए। सिद्धजनता मावि, श्रीगाउँबाट प्रवेशिकासम्मको शिक्षा लिई उच्चशिक्षा अध्ययन नेपाल ल क्याम्पस, काठमाडौंबाट शुरु गरी त्रिभुवन विश्वविद्यालयबाट स्नातकोत्तर पुरा गरे।
 स्वेच्छिक अवकाश लिएर घर फर्किरहेको पूर्व लडाकुले बिर्सिहिँडेछ बाटोछेउको झुपडीजस्तो चियापसलमापसिना पुछेर राखेको रुमाल।
वि.सं. 2056 सालबाट सरकारी सेवामा प्रवेश गरेका क्षितिज विशेषतः कविता, गीत तथा कथा विधामा कलम चलाउछन्। स्थानिय विकास अधिकारीका रूपमा दूरदराजका गाउँहरूमा विकास निर्माणका काममा संलग्न हुन, जनयुद्धले क्षतविक्षत भौतिक संरचनाहरूको पुनर्निर्माण कार्य गर्ने क्रममा अनेकन व्यक्तिको संसर्गमा पुग्दा भेटिएका लडाकु होस वा कुनै प्राकृतिक छटामा, वा विदेश भ्रमणका बेलामा भेटिएका विदेशी मुहारहरू, त्यस बखत उत्पन्न मानवीय भावना, संवेदनालाई कविले आफ्ना कविताहरूमा व्यक्त गरेका छन् :
 भोलि – म हुनेछैन तिम्रो सहरमा फर्किनेछु आफ्नै देश जसरी फर्किन्छ बताससुस्तरी छोएर चेरीका फूलहरूजसरी फर्किन्छन् लहरहरू समुद्रका किनारबाटकि त्यसरी - जसरी फर्किन्छ साँझको पक्षी आफ्नै गुँडमा
"तिर्खाएको काकाकुल सरी भएँ, कुनै नमिठो भुल सरी भए.." राजेशपायल राईद्धारा स्वरबद्ध यो गीत 2047 सालमा रेडियो नेपालमा पहिलोपल्ट रेकर्ड भएको थियो। राजेशपायल राईकै आवाजमा अर्को गीत "नमाग मसंग सहारा नमाग, भुईंमा छु आकाशका जुनतारा नमाग .." गीतले वि.सं 2050 सालमा रेडियो नेपालमा क्षितिजलाई सर्वोत्कृट गीतकारको दर्जा दिन सफल भएको थियो।
बटुवा हे मान्छे भन्नु यो संसारमाजुनजस्तै चम्की हिड अन्धकारमाबग्छ आँशु एकान्तमा बगी जान देऊखुशी तर बोकी हिड अनुहारमा
"क्षितिज" गीति एलबममा समावेश गरिएको अन्जु पन्तको स्वरमा रहेको यो गीतले भनेजस्तै आफ्ना सिर्जनाहरूमा आशा, दार्शनिक चेतना, नयां विचार एवम सकारात्मक भावना जगाउने आशावादी सन्देश दिन चाहने क्षितिजका करीब 100 गीत रेकर्ड भैसकेका छन् भने रेडियो नेपालमामात्र 25 वटा गीत रेकर्ड भएका छन्।
कुभिण्डे दहराजकुमारीजस्ती युवती जूनओर्लिन्छे आकाशबाटकहिले यो कुना, कहिले ऊ कुनारातभरि नुहाइरहन्छेयो पोखरीमा - निर्वश्त्र, निर्वश्त्र !जुनेलीको जादुगरी छडीले छोएरबिउँझाउँछेछेउमा सुतेको राजकुमार पहाडर बिहानीको रेसमी रुमाल सुकाएर डाँडामाहराउँछे आफू - कहाँ हो कहाँ !दिनभरि झोक्राएर पहाडहेरिरहन्छ यही ऐनामा अनिआफ्नो उदास अनुहार !
1.	अर्को साँझ पर्खेर साँझमा, पहिलो मुद्रण 2057, दोस्रो मुद्रण 20692.	घर फर्किरहेको मानिस ,पहिलो मुद्रण भाद्र 2069, दोस्रो मुद्रण पौष 2069, तेस्रो मुद्रण 2070
1.	आफै आफ्नो साथी भए, वि.सं. 2063
1.	क्षितिज, वि.सं. 2068
1.	उस्तै छु म 
"त्यसो त, कवि बुद्धजस्तै हुन्छ र कविता लेखन एकप्रकारको विपश्यना नै हो। बुद्धजस्तो कविले ध्यानजस्तो लेखनमार्फत भेटेका काव्यिक आर्यसत्यहरूले मानिसको हृदयलाई हल्लाएर जाने अचम्मको क्षमता बोकेका हुन्छन्। कविताको एक हरफले जीवनको बाटो बदलिन सक्छ। कविताको एक पंक्तिले आन्तरिक शक्ति र अथाह उर्जा भरिदिन सक्छ" । ~ भन्ने तपस्वीजस्ता लाग्ने उनै सन्त कवि रमेश क्षितिजका गीत कविता तथा कथाहरू पढिसकेपश्चात मिति 2069मा स्थापित प्रशंसकहरूको समूह हो "फ्यान क्लब अफ रमेश क्षितिज "।,,, यस क्लबले मिति 2069 साल माघ 27 गते होटल रत्न इन, धरानमा कविका एकल कविता वाचन कार्यक्रम "क्षितिजका कविताहरूसंग हामी" आयोजना गरेको थियो। यस विधामा कुनै पनि साहित्यिक सङ्गठनमा आबद्ध नरहेका प्रशंसकहरूद्धारा यस प्रकारको कार्यक्रमको आयोजना गरिएको राष्ट्रमै पहिलोपल्ट हो।
