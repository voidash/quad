सुधा त्रिपाठी नेपाली साहित्यकार तथा त्रिभुवन विश्वविद्यालयका रेक्टर हुन् ।
सुधाको जन्म वि.सं. 2015 साल जेठ 28 गते दार्जिलिङको मिरिकमा भएको हो। उनी साहित्यकार जगन्नाथ शर्मा त्रिपाठी र भवानीदेवी त्रिपाठीकी सुपुत्री हुन् । उनले दोलखाको सुनखानीस्थित श्रीकालीनाग नि.मा.वि.मा पढिन् । उनी 12 वर्षकी भएपछि काठमाडौंमा पढ्न आएकी हुन् । नेपाली एम्. ए. र विद्यावारिधि सुधा त्रिभुवन विश्वविद्यालयमा प्राध्यापक छिन्। हाल उनी त्रिभुवन विश्वविद्यालयको शिक्षाध्यक्ष पदमा आसीन छिन् । त्रिभुवन विश्वविद्यालयको यो ओहोदामा पुग्ने उनी पहिलो नेपाली महिला हुन् ।
उनको पहिलो रचना वि.सं. 2034मा रेडियो नेपालको साहित्यिक कार्यक्रमबाट प्रसारण भएको थियो। सुधाले धेरै कविता, कथा, निबन्ध, नाटक, समालोचना, समसामयिक राजनीतिक एवं सांस्कृतिक रचना तयार पारेकी छन्। निबन्ध, नाटक, समालोचना आदि गरी उनका नौ पुस्तक प्रकाशित छन्। सुधाका निबन्ध, कथा, समालोचना, कविताहरू विभिन्न पत्र-पत्रिकामा प्रकाशित छन्। उनका कृतिहरूः
उनी अभ्युत्थान महिला साहित्य प्रतिष्ठानको अध्यक्ष, प्रगतिशील लेखक संघ नेपालको उपाध्यक्ष साथै विभिन्न संस्थामा संलग्न छिन्।
सुधाले पाएका पुरस्कारहरूः
