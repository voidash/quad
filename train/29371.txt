जियानलुका गौडीनो जर्मन फुटबल मिड फिल्डर हुन् जो हाल बायर्न म्युनिखबाट खेल्ने गर्छन् । 
मिड फिल्डर गौडिनो बायर्न म्युनिख एकेडेमीका उत्पादन हुन् । उनलाई पहिलो टिममा 2014-15 सिजनमा बढुवा गरिएको थियो । उनले पेप ग्वार्डेओलालाई प्रभावित पारेका थिए । पुरा 90 मिनेट मैदानमा रहेर 13 अगष्ट 2014 मा पहिलो टीमबाट उनले डेब्यु गरेका थिए तर जर्मन सुपर कपको उक्त खेल बायर्नले बोरूसिया डर्टमन्डलाई सुम्पियो । बुन्डेस लिगामा भीएफएल उल्फ्सबर्ग विरूद्ध डेब्यु गरेका उनले आफुलाई थप आलोचनाको सिकार हुन दिएनन्, बायर्नले उक्त खेल 2-1 ले जित्यो । गौडिनो बायर्नको इतिहासका चौथो कान्छा डेब्युटान्ट खेलाडी हुन् । गौडिनोले 10 डिसेम्बर 2014 मा सीएसकेए मस्कोलाई बायर्नले 3-0 ले पराजित गरेको खेलमा युइएफए च्याम्पियन्स लिगको डेब्यु गरे ।
जर्मनीको हनाउ भन्ने ठाउँमा जन्मिएका उनी पुर्व खेलाडी मौरिजो गौडीनोका छोरा हुन् ।


