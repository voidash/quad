परिष्कारवादका मूल्य, मान्यता र प्रवृत्तिसम्बन्धी सिद्धान्त र अादर्शलार्इ पुनः नवीकरण गर्ने वा पुनः प्रतिष्ठापित गर्ने एक साहित्यिक अान्दाेलन विशेष नै नवपरिष्कारवाद वा नवशास्त्रीयतावाद हाे ।
नवपरिष्कारवाद इसाको सत्रौं, अठारौं शताब्दीमा युरोपेली साहित्यमा देखा परेको हाे । अङ्ग्रेजीमा यसलाई निओ क्लासिसिज्म भनिन्छ । विशेषतः इसाको सत्रौं, अठारौं शताब्दीतिर फ्रान्समा र बेलायतमा प्रमुख साहित्यिक मान्यताका रूपमा यो वाद प्रचलित भएको पाइन्छ । परिष्कारवादको पुनर्जागरणका रूपमा यसको उदय भएको हाे । अंग्रजी साहित्यका वेन जोन्सन, ड्राइडन, पोप यस वादका प्रमुख समर्थक मानिन्छन् ।
नेपाली साहित्यमा सोमनाथ सिग्द्यालको आदर्शराघव महाकाव्य र साहित्य प्रदीपमा यस वादका अभिलक्षणहरू देख्न सकिन्छ । कवि भरतराज पन्तका काव्यमा पनि यस वादका विशेषताहरू पाइन्छन् ।

