लयपाल दैलेख जिल्लाको पिपलकोट गा.वि.स.को वार्ड नंवर 9 मा पर्ने एक गाउँ हो। 
यहाँ मगर जातीको बसोवास रहेको छ।नयाँ स्थापना भएको हुनाले यस गाउँको पुरानो नाम नयाँ गाउँ थियो पछि नयाँ पातल र हाल आएर लयपातल पर्न गयो। मारूनी नाच र फुर्का नाँच यहाँका आकर्शक चाड पर्व हुन्। यहाँ मगरहरुको बसोवास भएकाले यिनीहरु आफ्नै रिवाज र भेष भुसामा रमाउने गर्दछन्। यहाँको मुख्य भाषा मगर खाम भाषा भए पनि साना केटा केटी बाहेक अरु सबैले नेपाली भाषा बोल्छन्।यो गाउँको मुख्य पेसा कृषिनै हो । चिसो ठाउँ भएका कारण यहाँ बर्षे आलुको उत्पादन प्रसस्त मात्रामा गरिन्छ।
यो गाउँमा 72 वटा घर धुरीहरु रहेका छन्। यहाँको जनसंख्या जम्मा 482 रहेको छ।
यसको सिमाना पु. सुँगरखाल प.गोर्खि द.बाहाकोट उ.थाक्लेमेला सँग जोडिएको छ।यो गाउँ पिपलकोट गा.वि.स.को विकट गाउँ मानिन्छ।
यस गाउँमा 2044 सालमा विद्यालय स्विकृत भएको थियो। विद्यालय स्विकृत भए पछि गाउँमा पहिले भन्दा धेरै परिवर्तन भएको छ।यहाँका वासिन्दाहरु शिक्षित देखिन थालेका छन्। विद्यालय स्विकृत गराउन तत्कालिन वार्ड अध्यक्ष देवि सिंह मगरको र प्र.पं. खम्म बहादुर बस्नेतको ठूलो भुमिका रहेको थियो।
यो गाउँका टोलहरुका नाम निम्न प्रकार रहेका छन्।
