नुवाकोट जिल्लाको 61 वटा गाउँ विकास समितिहरु मध्येको नर्जामण्डप गाउँ विकास समिति विभिध किसिमको भौगोलिकता रहेको स्थानका रुपमा रहेको छ । बेशी, टार देखि उच्च पहाडी भाग रहेको नर्जामण्डप गाउँ विकास समितिका सबै टोल विकासको पुर्वाधार सडकबाट सम्पन्न रहेको छ । 
उक्त माध्यमिक विद्यालय 1 निजी विद्यालयहरु 2 वटा रहेको नर्जामण्डपमा झण्डै 6 हजार जनसङ्ख्या रहेको छ । 2016 सालमा नर्जामण्डपका बाम्हणहरुले सहकारी स्थापना गरेर घरमा कुखुरा पालन गरेर क्रान्ति गरेका थिए । 
नर्जामण्डप नुवाकोट जिल्लामा पत्रकारहरु उत्पादन गर्ने गाविसको रुपमा चिनिएको छ । अहिले झण्डै आधा दर्जन पत्रकारहरु नर्जामण्डपका क्रियाशिल रहेका छन् । पत्रकारिताका प्राध्यापक श्रीराम खनाल देखि पुर्व सम्पादक गणेशप्रसाद खनालसम्म नर्जामण्डपको उत्पादन रहेका छन् । श्रीराम खनाल त्रिविमा पत्रकारिता पढाउँदैछन् भने पत्रकारितमै पिएचडीको तयारीमा छन् । उनी नर्जामण्डप 1 का हुन् । 
अधिवक्ता गणेशप्रसाद खनाल लामो समय जिल्लामा र केन्द्रको पत्रकारितामा क्रियाशिल रहेका थिए । विमान, अर्थवित्त जस्ता पत्रिकामा सम्पादक रहेका खनालले कान्तिपुर, अन्नपुर्ण पोष्टमा लामो समय लेख लेख्नुभयो । अहिले उहाँ वकालत पेशामा सक्रिय हुनुहुन्छ । उनी नर्जामण्डप 2 का हुन् । 
त्यस्तै, कपिलदेव खनाल नुवाकोट जिल्लाबाट प्रशारण हुने दुई वटा एफएम रेडियो र रसुवाबाट प्रशारण हुने एउटा एफएम रेडियोको सञ्चालक छन् । नुवाकोटको रेडियो त्रिशुली 88.4 मेगाहर्ज र मिक्स एफएम 89.4 मेगाहर्ज, रसुवाको रेडियो गोसाइँकुण्ड 96.5 मेगाहर्जका सञ्चालक कपिलदेव खनालले नुवाकोटबाट सोमवार इमेज साप्ताहिक प्रकाशन गर्छन । त्यस्तै रसुवाबाट बुधवार प्रकाशन हुने गोसाइँकुण्ड खबर साप्ताहिकको उनी सम्पादक छन् । त्यसबाहेक इमेज च्यानल र राससमा पनि उनी कार्यरत छन् । उनी नर्जामण्डप 3 का हुन् । कपिलदेव खनाल हाल प्रेस सोसाइटी नेपालका केन्द्रिय सदस्य समेत छन् । 
नर्जामण्डप वडा नं. 4 कै शर्मिला उप्रेती रेडियो त्रिशुलीको स्टेशनम्यानेजर, इमेज साप्ताहिकका सम्पादक छन् । रेडियो त्रिशुली, मिक्स एफएम र रेडियो गोसाइँकुण्डको उप्रेती सञ्चालक समेत छन् । 
जगदीश खनाल नुवाकोट जिल्लाबाट प्रशारण हुने रेडियो जालपाको स्टेशन म्यानेजर छन् । हिमालयन टिभीमा जिल्ला समाचारदाताका रुपमा कार्यरत उनी नर्जामडण्प 1 का हुन् ।   
नर्जामण्डप 2 का सुजित भण्डारी रेडियो त्रिशुली, रेडियो गोसाइँकुण्ड र मिक्स एफएम सञ्चालक समेत छन् । उनी ती रेडियो बाहेक इमेज साप्ताहिकमा समाचार प्रमुखका रुपमा कार्यरत छन् । 


