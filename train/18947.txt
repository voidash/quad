इन्टरनेट पोर्टल वा वेब पोर्टल एक विशेष तरिकाले बनाइएको वेबसाइट हो जसले विभिन्न स्रोतहरू जस्तै इमेल, अनलाइन मञ्च र सर्च इन्जिनहरू अनेका प्रकारका सामग्रीहरू ल्याउँदछ। सामान्यतया, प्रत्येक जानकारीका स्रोतहरूले प्रायः जानकारी प्रदर्शन गर्नका लागि पृष्ठमा यसको समर्पित क्षेत्रहरू रहेका हुन्छन्। वेब पोर्टलहरू, व्यक्तिगत कम्प्युटर, स्मार्टफोन र अन्य इलेक्ट्रोनिक उपकरणहरूका मार्फतहरूबाट पहुँच योग्य रहेका हुन्छन्। वेब पोर्टलको प्रमुख विशेषताहरूमा डाटा पहुँच, व्यक्तिगत सामग्री, लेनदेन, सुरक्षा, प्रकाशित सामग्री र खोजी हुन्। यिनिहरू प्रयोगकर्ताहरूको आधारमा जानकारी प्रस्तुत गर्न सक्षम रहेका हुन्छन्।
धेरै इन्टरनेट सेवा प्रदायकहरूको आफ्नै पोर्टलहरू रहेका छन् जस्तै माइक्रोसफ्टको एमएसएन, अाक्स डटकम, याहु! अादि।
वेब पोर्टलहरू कहिलेकाँही तेर्सो वा ठाडो रूपमा वर्गीकृत गरिन्छ। तेर्सो पोर्टललाई एउटै आर्थिक क्षेत्रमा धेरै कम्पनी, निर्माता वा वितरकहरूको एक मञ्चको रूपमा प्रयोग गरिन्छ। ठाडो पोर्टल एक विशिष्ट बजार वा उद्योग सुहाउँदो पद, विषय क्षेत्र, वा चासोको लागि एक विशेषज्ञ बिन्दु हो। केहि ठाडो पोर्टलहरूलाई "ठाडो सूचना पोर्टल" को रूपमा पनि चिनिन्छ। भिआईपीहरूले समाचार, सम्पादकीय सामग्री, डिजिटल प्रकाशनहरू, र ई-वाणिज्य क्षमताहरू प्रदान गर्दछन्। भिआईपीहरूले सामाजिक सञ्जाल, भिडियो साझेदारी, र ब्लगिङ सहितका गतिशील मल्टिमीडियाका अनुप्रयोगहरू पनि प्रदान गर्दछन्।
वेब पोर्टलको बारेमा विकिपिडियाका भातृ योजनाहरूमा खोज्नुहोस:
