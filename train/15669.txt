एकदिवसीय अन्तर्राष्ट्रिय  क्रिकेटको एउटा स्वरूप हो । जसमा दुई क्रिकेट टिमको बिचमा प्रत्येक टिमले 50 ओभरको खेल खेल्दछ । क्रिकेट विश्वकप यसै ढाँचा अनुसार खेल्ने गरिन्छ । एकदिवसीय अन्तर्राष्ट्रिय म्याचलाई लिमिटेड ओभर इन्टरनेसनल क्रिकेट पनि भन्ने गरिन्छ किनकी दुवै टिमको बीच सिमित ओभरको क्रिकेट म्याच खेल्ने गरिन्छ । यदि म्याचको बिचमा कुनै समस्या आइपरेमा महत्वपूर्ण एकदिवसीय अन्तर्राष्ट्रिय म्याच तथा घरेलू म्याचहरु प्राय:जसो दुइ दिनको समय राख्ने गरिन्छ जसले गर्दा म्याचको नतिजा आउन सकोस । यदि म्याच बिना कुनै बल खेलिकन बर्षाले प्रभावित भयो भने विशेष रुपमा अर्को दिन म्याच खेलाउने गरिन्छ ।
अन्तर्राष्ट्रिय एकदिवसीय खेलको विकास 20औ शताब्दीको अन्तमा भएको हो । पहिलो एकदिवसीय म्याच मेलबोर्न क्रिकेट ग्राउण्डमा 5 जनवरी 1971 को दिन अस्ट्रेलिया र इङ्गल्याण्डको बीचमा खेलिएको थियो । जब तेश्रो टेस्ट म्याचको पहिलो तीन दिन पानीले गर्दा खेल हुन सकेन त्यति खेर खेल अम्पायर तथा रेफ्रीले म्याचलाई समाप्त गर्ने निर्णय गर्यो र यस म्याचको स्थानमा 6 बल प्रति ओभर संगै प्रत्येक टिम 40 ओभरको एकदिवसीय म्याच गर्ने निर्णय गर्यो । यस प्रकार पहिलो एकदिवसीय अन्तर्राष्ट्रिय म्याचको जन्म भयो । अस्ट्रेलियाले यो म्याच 5 विकेटले जितेर इतिहास बनायो ।
1970 दशकको अन्तमा क्यारी प्याकरले वर्ल्ड सिरिज क्रिकेट प्रतियोगिताको शुरुआत गरे र यसमा आधुनिक एकदिवसीय अन्तर्राष्ट्रिय क्रिकेटको कयौं सुबिधाहरु थप गरी आयोजना गरियो । खेलाडीले रङ्गीन जर्सी, फलड लाईटमा सेतो बल तथा कालो साइट स्क्रीन संगै म्याचको आयोजन गरियो । यस खेललाई अझै आधुनिक बनाउन टेलिविजन प्रसारणको लागि क्यामराको प्रयोग, पिचमाथि खेलने खेलाडीहरुको आवाज सुन्नको लागि माइक्रोफोन तथा अन स्क्रीन ग्राफिक्स शामिल थियो । रङ्गीन जर्सीमा खेलिएको पहिलो म्याच सन् 1979 जनवरी 17 मा मेलबोर्नको भिक्टोरिया क्रिकेट ग्राउण्डमा खेलिएको थियो । 
नेपालका मेहबुब आलम एक दिवसीय अन्तर्राष्ट्रिय म्याचमा 10नै विकेट लिनेे पहिलो खेलाडी रहेका छन ।
