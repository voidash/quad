अछाम या पश्चिमी भेकमा पाईने, पुरातन बर्गिकरण अनुसार क्षत्रीय जातीमा पर्ने थर। बुढा थर सैनिक दर्जाका रुपमा प्राप्त पदवी हाे । मध्यकालमा कर्णाली सेराेफेराेका बाइसे राज्यहरुमा बुढा पदवी सैनिक दर्जाका रुपमा दिइने गरिन्थ्याे र पछि उक्त पदवी नै थरका रुपमा प्रयाेग भई बुढा थर क्षेत्री जातिकाे रुपमा रहेकाे हाे । बुढा क्षेत्री अछामकाे साथसाथै दैलेख जुम्ला जाजरकाेट बाजुरा मुगु हुम्ला लगायत जिल्लाहरूमा बसाेवास रहेकाे जाति हाे । मुख्य पेशा कृषि अपनाएकाे यस जातिलाई क्षेत्री जातिकाे वर्गीकरणमा राखिएकाे भएपनि बुढा थर लेख्ने मगरहरु पनि रहेका छन् । कतिपयलाई बुढा जनजातिकाे वर्गीकरणमा पर्छ भन्ने भ्रम रहने गरेकाे पनि पाइन्छ । 
बुढा थर लेख्ने क्षेत्री जातिहरुकाे पुरातन बसाेवासकाे क्षेत्र वाइसे चाैविसे राज्य अन्तर्गत जुम्ला र दैलेखकाे दुल्लुलाई राजधानी बनाई राज्य गर्ने ठकुरीवंशी राजाहरुकै सेनाका विविध पदवीहरु मध्ये बुढा पनि एउटा सैनिक दर्जा एवं पदवी हाे । उक्त पदवी पाउनेहरुले बुढा थर लेख्ने प्रचलन सुरु गरे र कालान्तरमा बुढा थर रहन गएकाे हाे।


