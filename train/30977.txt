नेपाल प्रिमियर लिग छोटकरीमा एनपिएल नेपालको व्यवसायिक क्रिकेट लिग हो । एनसेल नेपाल प्रिमियर लिग नामले पनि चिनिएको यस प्रतियोगितामा टि-ट्वान्टी, 50 ओभर तथा दुई दिवसीय ढाँचाको क्रिकेट प्रतियोगिता सञ्चालन हुनेछ। सबै ढाँचामा निर्धारित समूहबाट राउन्ड रोबिन लिग खेलाईने छ । यो लिगको पहिलो प्रतियोगिता सन् 2014 को अप्रिल महिनादेखि घरेलु तथा अन्तर्राष्ट्रिय खेलाडीहरू सम्लग्न रहेका छ टिमबीच सञ्चालन हुनेछ । नेपालको राष्ट्रिय क्रिकेट टिमले अन्तर्राष्ट्रिय क्रिकेट खेलमा राम्रो प्रदर्शन गरेपछि अत्याधिक चर्चा तथा पर्खाइको विषय बनेको नेपाल प्रिमियर लिगको घोषणा विसं 2070 को फागुन 12 गते होटल र्‍याडिसनमा एक पत्रकार सम्मेलनबाट गरियो । एनपिएल घरेलु रूपमा खेलिने अन्तर्राष्ट्रियस्तरको ऐतिहासिक क्रिकेट प्रतियोगिता हुनेछ । जोह्रा स्पोर्टस व्यवस्थापन नामक संस्था र नेपाल क्रिकेट संघबीच तीन वर्षसम्मको लागि सम्झौता भएको छ । यस प्रतियोगिताको मुख्य प्रायोजक नेपालको निजी क्षेत्रको संचार एनसेलले गर्नेछ । 
प्रतिक्षारत यस टुर्नामेन्ट कहिले गराउने भन्ने कुराको टुङ्गो सन् 2014 फेब्रुअरी 24 मा काठमाडौंको होटेल र्‍याडिसनमा अपराह्न गरियो । एनपिएल नेपाल जस्तो देशको लागि क्रिकेटमा पक्कै पनि एउटा महत्वपूर्ण घरेलु क्रिकेट टुर्नामेन्ट हुनेछ भनि आशा गरिएको छ । अन्तर्राष्ट्रिय जोह्रा स्पोर्टस व्यवस्थापन नामक संस्था र नेपाल क्रिकेट संघबीच तीन वर्षसम्मको लागि सम्झौताको आधारमा एनपिएल आयोजना हुने भएको छ ।
नोट
यो टोलीको मस्यौदा मात्र हो । खेलिने समयमा यसमा परिवर्तन पनि हुन सक्नेछ । टिमलाई पूर्णता दिने क्रममा 3 खेलाडी लाई टिममा समावेश गर्न सकिनेछ ।
एकदिवसिय प्रतियोगिता को उदघाटन खेल 14 मे 2014 धनगढी को फाप्ला क्रिकेट मैदान मा विशाल वारियर्स र सगरमाथा लेजेन्ड्स का बिच भएको थियो।
