गीर्वाणयुद्ध विक्रम शाहको जेठ सुपुत्रका रूपमा वि.सं. 1870मा जन्मेका श्री 5 राजेन्द्र तीन वर्षको उमेरमा वि.सं. 1873मा नेपालका राजा भए। यिनको पालामा सत्ताप्राप्तिका लागी संघर्षको स्थिती चरम उत्कर्षमा पुगेको थियो । यिनकै पालामा भिमसेन थापाले आत्महत्या गर्नुपर्ने बाध्यता, माथवर सिंह थापा र गगन सिंहको हत्या भएको थियो । दरबारिया भाइ-भारदारहरू बीचको सत्तासंघर्षको चरमोत्कर्षले यसै समयमा कोत पर्व, भण्डारखाल पर्व, अलौ पर्व जस्ता घटनाहरू भए र कैयौं निर्दोष मानिसहरू मारिए। यी राजा आफ्नो जीवनको लामो समयसम्म शाही बन्दीका रूपमा जेलमा रहन पुगे। जंगबहादुरको विरोध गरेका कारण नै त्यसो हुन गएको थियो । यिनि काशी बस्दा जंगबहादुर विरोधी काम गरेको अभियोगमा राज्यच्युत हुनुका साथै वि. सं. 1904 देखि 1938 सम्म शाही बन्दीका रूपमा हनुमानढोकामा थुनिइ बन्दी अवथामा नै पछि 1938 वि.सं.मा बिते।
वि सम्बत 1873 मा गीर्वाणयुद्ध वीर विक्रम शाहको निधन भएपछी यिनी 3 वर्षको उमेरमा गद्दीमा बसेका थिए । यिनको नाबालक कालमा यिनकी हजुरआमा ललितत्रिपुरा सुन्दरीले नायबी र भीमसेन थापाले राजकाज चलाएका थिए । यिनका दुई रानी मध्ये जेठी साम्राज्यलक्ष्मी तर्फबाट दुई र कान्छी राज्यलक्ष्मीदेवीबाट दूई पुत्र जन्म भए ।
वि.सं. 1894 पछी यिनले शासन आफ्नै हातमा लिए ।
मुख्य लेख : माथवर सिंह थापा
मुख्य लेख : कोतपर्व
कोतमा गगन सिंहको हत्यारा पत्ता लगाउन भारदारहरु जम्मा भएका थिए । रानीली वीरकिशोर पाण्डे माथि शंका गरि अभिमान सिंह बस्नेतलाई काट्न आदेश दिएकी थिइन् । राजा राजेन्द्रले वीर किशोर पाण्डे दोषी प्रमाणित नभएको भनेर उनको बचाव गरेका थिए । र उनी प्रधानमन्त्री फत्तेजंग शाहलाई बोलाउने भन्दै कोतबाट बाहिर निस्के । उनको अनुपस्थितिमा कोतमा भारदारवीच काटमार चल्यो ।
मुख्य लेख : अलौ पर्व
अलौ पर्व मा हार भएपछि उनलाई बन्दि बनाई काठमाडौँ ल्याइयो र हनुमानढोका दरबारमा नजरबन्दमा राखियो ।
चलचित्र बसन्ती मा बि.एस राणाले राजा राजेन्द्रको भूमिका खेलेका छन् ।

