रुख कटहर विभिन्न ग्रीष्मकालीन फलहरू मध्ये एक महत्वपूर्ण फल हो । यो नेपाल बाहेक भारत, वर्मा, सिलोन, दक्षिणी चीन,मलाया, श्रीलङ्का, केनया, युगान्डा, मलेशिया, फिलिपिन्स, थाइलैण्ड, कम्बोडिया, भियतनाम, ब्राजिल, ग्रीष्म अमेरिका, बेस्ट इन्डीज आदि देशहरूमा खेती गर्ने गरिन्छ । रुख कटहर नेपालमा तराईदेखि पहाडसम्म हुने विभिन्न नामले चिनिन्छ, कटहर, रुखकटहर, काँडेफल आदि । संसारका फलहरू मध्ये सबैभन्दा ठूलो फल कटहरको हो । यो फल विशेष गरी तरकारीमा प्रयोग हुने भएकोले धेरै उपयोगी मानिन्छ । यस्को गुदी कोया सुगर र भिटामीनहरूको मूख्य श्रोत हो । यसको बीउमा प्रोटीन, कार्वोहाइड्रेट र खनिज तत्वहरू पाइन्छ । यस्को फलमा भिटामीन ए र सीको साथै अनैकौ खनिज तत्वहरू पाइन्छ । यसको आर्थिक, सांस्कृतिक तथा धार्मिक महत्व रहेकोले पनि उपयोगिता बढेको छ । यी सबै विशेषताहरूले हाल देखा पर्ने खाद्यान्न संकटलाई तथा कुपोषण समस्यालाई समाधान गर्न अति उपयोगी सिद्ध हुने छ ।
यस्को उत्पत्ति भारतको पश्चिमी भेगको वर्षे वनमा भएको मानिन्छ । त्यसपछि भारतको अरु भागमा, दक्षिणी एसिया, इष्ट इन्डीसीज, फिलिपिन्स, मध्य र पूर्वि अफ्रिकामा फैलिदै ब्राजिल र सुरिनाममा प्रसिद्ध भएको हो ।
यसको रुख सुन्दर तथा सिधा करीब 30 देखि 70 फीटसम्म अग्लो सदाबहार रुख हो। यसको पात टल्किने, बाक्लो, 9 इन्च सम्म लामो हुने, तथा सम्पूर्ण भागमा लेसिलो सेतो तरल पदार्थ पाइन्छ। दह्रो फूलको मुना रुखको काण्ड र साखाबाट निस्कने, कहिले काही पुरानो रुखको माटोभित्र रहेको जराबाट निस्किने गर्दछ। भाले र पोथी फूल छुट्टाछुट्टै निस्किने, भाले फूल सानो लाम्चो गोलो 5¬–¬10 से.मी. तर पोथी फूल गोलो हुन्छ। यसको फल सबै फल भन्दा लामो 20–90 से.मी. लामो तथा 15–50 से.मी. चौडाइ भएको हुन्छ।यसको वजन 10–60 पौन्डस अधिकत्तम 110 पोन्डस विरुवपा 8¬–10 बर्षमा फल्न शुरु गर्दछ भने तर कलमी विरुवा 6 वर्ष देखि फल्न हुरु गर्दछ। भालेर पोथी फूलहरू एउटै बोटमा अलग अलग हुने गर्दछ। शुरुमा भाले फूल गुच्छामा आउँछ अनि पछि पोथी फूल देखिन्छ। भाले फूल सानो फल लागे पछि झरिहाल्छ। तर पोथी फूल रहिरहन्छ र ठूलो फलमा विकसित भएर आउँछ। चैत्र देखि जेष्ठसम्म फल टिप्ने गरिन्छ।
उत्पादनः एउटा राम्रो विकसित भएका रुख जात अनुसार विभिन्न आकारका 100–130 वटासम्म फल दिने गर्दछ।
रुखकटहर एउटा कृषकको लागि आम्दानीको श्रोत भएको मानिन्छ। यसको फल फाल्गुन देखि जेष्ठसम्म तरकारीको रूपमा रु. 20–30 प्रति किलोको दरले विक्री हुन्छ जुन बेला विहेबारी हुने तरकारीको प्रशस्त माँग हुने गर्दछ। यसबाट विभिन्न पररिकारहरू बनाृउन होटेल, रेसटुरेन्टमा प्रयोग गरिने भएकोले ठूला शहरहरूमा महँगो भाउमा विक्री गरिन्छ। श्रावण भाद्र तिर यसको फल पाकेपछि खाना पछि उपभोगमा बढी मूल्यमा रु.30–40 प्रति किलोको दरले विक्री गाउँघर तथा शहरमा हुने गर्दछ।
यो फल सर्व साधारणले कलिलो र सानो अवस्थामा तरकारी, पकौडा, बाडा, पापड तथा विभिन्न समुदायले विभिन्न परिकारहरू विभिन्न अवसरमा बनाइने गरिन्छ। यो पाके पछि गर्मी तथा वर्षा मौशममा बिहान बेलुका खाना पछि खान प्रयोग गरिन्छ। रुखकटहरको पात हिन्दू धर्मावलम्बीहरूले श्राद्धमा पिण्ड दान गर्न तथा कुनै कुनै समुदायमा नुवारनमा अनिवार्य रूपमा प्रयोग गरिन्छ। तराइमा विहेपछि श्रावणमा श्रावणी तथा कटहरीको रूपमा कोशेली दुल्हा पक्षबाट दुल्हीकहाँ लग्ने परमपरा छ। यसको रुख सडक छेउ छेउमा, स्कूल, पार्क जस्ता सार्वजनिक ठाँउमा सौन्दर्यताको लागि प्रयोग गरिन्छ। यो फलको बोटबाट प्रशस्त पात पतिंगर, बाख्राको लागि घाँस, दाउरा तथा छिपिएपछि काठको मुढाबाट अनेकौ फर्निचर एवं घर बनाउन प्रयोग गरिन्छ। यो गरीबको लागि बिभिन्न प्रयोजनमा अति उपयोगी देखिन्छ। यसको पात तथा मुन्टामा औषधिय गुण भएकोलेऔषधिको रूपमा प्रयोग गरिन्छ।
The jackfruit illustrated by Michael Boym in the 1656 book Flora Sinensis
Extracting the jackfruit arils and separating the seeds from the flesh
Polythene-packaged cut jackfruit
Kripik nangka, Indonesian jackfruit chips
Es teler, an Indonesian dessert made from shaved ice, condensed milk, coconut, avocado, and jackfruit
Halo-halo, an ice dessert from the Philippines, with different fruits and toppings
Gudeg, the unripe jackfruit curry in a reddish color acquired from the teak leaf
Ginataang langka, jackfruit cooked in coconut milk
Green jackfruit and potato curry
Jackfruit masala
 नेपालका लागि अति उपयोगी फल रुख कटहर
