आइसिसी वर्ल्ड क्रिकेट लिग डिभिजन थ्री 2013 सन् 2013को अप्रिल 28 तारिखदेखि मे 5 सम्म आयोजना गरिएको क्रिकेट प्रतियोगिता हो । आइसिसी वर्ल्ड क्रिकेट लिगको एक भागको रूपमा आयोजना भएको उक्त प्रतियोगिता सन् 2015 को वर्ल्डकप क्रिकेट प्रतियोगितामा सहभागी हुने टिम छनौट गर्नको लागि खेलाईएको हो ।
आइसिसी वर्ल्ड क्रिकेट लिग डिभिजन टु 2011, आइसिसी वर्ल्ड क्रिकेट लिग डिभिजन थ्री 2011 र आइसिसी वर्ल्ड क्रिकेट लिग डिभिजन फोर 2012को नतिजा अनुसार यस प्रतियोगितामा सहभागी टिमको छनौट गरिएको हो ।
यस प्रतियोगिताका लागि छनौट भएका टिमहरू:
टस जितेर नेपालले ब्याटिङको निम्तो दिएपछि अमेरिका मैदानमा उत्रियो । पहिलो ओभर देखीनै नेपालका बलरहरूलाई चुटन थालेको अमेरिका अन्तिम समयसम्म पनि रोकिएन । अमेरिकाका स्टेभन टेलरको ब्याट नरोकिदा नेपालले 3 सय 67 रनको बिशाल लक्ष्य पायो । 1 सय 2 बलको सामना गरेका टेलरले 1 सय 62 रनको उनको जीवनकै उत्कृष्ट इनिङ खेले । उनको स्कोरमा 12 चौका र त्यतीनै छक्का सामेल थियो । टेलरले बनाएको यो स्कोर कुनैपनि खेलाडीले नेपालविरुद्ध बनाएको सर्बाधिक स्कोर हो । 34 ओभर 2 बलमा संजम रेग्मिको बलमा बसन्त रेग्मिको हात बाट क्याच आउट हुनु अघि टेलरले टिमको स्कोर कोर्डमा 2 सय 34 रन पुर्याइ सकेका थिए । नेपालका कुनै पनि बलरले किफायती बल फोलनन । 9 ओभर बल फालेका स्पिनर शक्ति गौचनले एक विकेट लिदै 80 रन खर्चिए भने कप्तान पारस खड्काले विना विकेट 10 ओभरमा 70 रन दिए । अमेरिकाले नेपालको खराब फिल्डिङको पनि भरपुर फाइदा उठायो । त्यस्तै अर्लान्डो बाकरले बसन्त रेग्मिको बलमा बोल्ड हुनु अघि 37 रन जोडे भने एलेन 67 रनमा अन्तिम समय सम्म क्रिजमा रहे । 28 रनको व्यक्तिगत स्कोरमा सुशील नाडकर्नीलाई संजमले एलबिडब्लुको धरापमा पारे । 
3 सय 67 रनको लक्ष्य पछ्याउदै जवाफी ब्याटिङमा उत्रिएको नेपाल एक बल बांकी रहदा 2 सय 72 रनमासिमित भयो । कप्तान पारस र शरद भेष्वाकरले क्रमश 73 र 72 रन बनाउदै नेपाललाई उकासने कोसिस गरेपनि सफल हुन सकेनन । पारसलाई बार्टलेको बलमा टेलरले क्याच आउट गरेकमा थिए भने भेष्वाकर मोहम्मद घोषको बलमा बोल्ड भए । ओपनर ब्याट्सम्यानद्वय सुबास खकुरेल 23 रनमा क्याच आउट हुदै पेभेलियन फकिर्दँ अनिल मण्डलले खातानै खोलेनन । ज्ञानेन्द्र मल्ल 9, प्रदिप ऐरी 14, बिनोद भण्डारी 4,बसन्त 7 र संजम 14 रनमा मैदान बाहिरए । शक्तिले भने केही समय धैर्यता देखाउदै 39 रन नेपालका् खातामा थपे । खेलको म्यान अफ द म्याच शतक हार गरेका टेलर घोषित भए । 
दोस्रो खेलको नजिता नेपालले नयाँ प्रतिद्वन्द्वी युगान्डालाई सुम्पियो । नेपाल 6 विकेटले पराजित भयो । अमेरिकासँगको खेलपछि प्रशिक्षक पुवुदु दासानायकेले टिममा दुई परिवर्तन गरेका थिए । तर त्यसले पनि कुनै प्रभाव देखिएन । अनील मण्डलको स्थानमा पृथु बास्कोटा र सञ्जम रेग्मीको ठाउँमा चन्द्र साउदलाई ल्याए । सातौं ओभरदेखि नेपालको विकेट पतन सुरु भएको थियो । ओपनर सुवास खकुरेल पाँच रनमा आउट भए । त्यसपछि एक रन पनि बटुल्न नपाउँदै अर्को ओभरमा अनील मण्डलको स्थान लिएका प्रदीप ऐरी 24 रनमा क्याच आउट भए । त्यसपछि कप्तान पारस खड्का पनि दोहोरो अंक छुन नपाउँदै प|mान्क सुबुगाको बलमा बोल्ड भए । पारसले 6 रन जोडेका थिए । लगातार तीन विकेट गुमाएपछि दबाबमा आएको नेपालले 47 रन हुँदा चौथो विकेट गुमायो । उपकप्तान ज्ञानेन्द्र मल्ल एकपटक जम्न सकेनन् । उनले 10 रन जोडे । विनोद भण्डारीले 18 रन जोडे । अमेरिकाविरुद्ध 72 रन जोडेका शरद भेषावकर शून्यमै आउट भए । वसन्त रेग्मीले 4, पृथु बास्कोटाले 18 र चन्द्र साउदले 3 रन बनाए । केही सम्हालिएर ब्याटिङ गरेका शक्ति गौचनले 83 बलमा 21 रन बनाए । नेपाललाई कम रन समेट्ने क्रममा युगान्डाका डेभिस अरिनेटी र फ्रान्क सुबुगाले समान 3-3 विकेट लिए ।
एक सय 17 रनको लक्ष्य युगान्डाले 27 ओभरमा 4 विकेटको क्षतिमा पूरा गर्‍यो । उसले 1 सय 17 रन बनायो । युगान्डाका रोजेर मुकासाले अविजित 49 रन बनाए । 75 बल खेल्ने क्रममा उनले पाँच चौका प्रहार गरेका थिए । सानो लक्ष्य रोक्ने क्रममा रहेको नेपाली बलरले कुनै कमाल देखाउन सकेनन् । 6 ओभर भित्र नेपालले युगान्डाको दुई विकेट लिएको थियो । चन्द्र साउदले युगाण्डाका ओपनर बरिनलाई व्यक्तिगत दुई रनमा आउट गरे । अर्का ओपनर अरथर क्योबलाई अमृत भट्टराईले आउट पारे । तर मुकासा र मुसोकेले अर्धशतकीय साझेदारी गर्दै युगान्डाको जितको आधार बन्यो । मुसोकेले 22 रन जोडे ।
नेशनल स्टेडियममा 1 सय 61 रनको लक्ष्य पछ्याएको ओमान 46 दशमलव 4 ओभरमा 1 सय 32 रनमा समेटिएपछि नेपालले 28 रनको जित हात पारेको हो । ओमानका लागि सर्बाधिक 27 रन बैभवले प्रहार गरेका थिए । नेपालका बलरहरूले किफायती बलिङ गरेपछि ओमानका ब्याट्सम्यान लामो समय क्रिजमा टिक्न सकेनन । नेपालका स्पिनरद्वय संजम र बसन्त रेग्मिले दुई–दुई तथा पारस खड्का, पृथु बास्कोटा र शक्ति गौचनले एक एक विकेट लिएका थिए । यसअघि टस हारेर ब्याटिङ गरेको नेपाले निर्धािरत ओभरमा 9 विकेट गुमाउदै 1 सय 60 रनको योगफल तयार पारेको थियो । ओपनरद्वय सुबास खकुरेल र अनिल मण्डल ओमान बिरुद्व पनि फ्लप भएपछि नेपाल सुरुवातमै दबाबमा आएको थियो । सुबास 1 र अनिल 7 रनमा क्रमश एलबि डब्लु र क्याच आउट हुदै पेभेलियन फर्किएका थिए । तर मध्यमक्रमका ब्याट्सम्यानले सम्हालिएको ब्याटिङ गर्दै नेपालको इनिङ धरासायी हुनबाट बचाए । नेपालका लागि म्यान अफ द म्याच ज्ञानेन्द्र मल्ले 34, बिनोद भण्डारीले 32, पारसले 28 र शरद भेष्वाकरले 27 रन जोडेका थिए । बलिङतर्फ ओमानका मुनिस अन्सारीले 3 तथा अजय लालचेताले 2 विकेट लिए । पहिले व्याटिङ गरेको नेपालले 50 ओभरमा 9 विकेटको क्षतिमा 1 सय 60 रन बनायो । 1 रन जोड्दा ओपनर सुवास खकुरेललाई गुमाएको नेपालको पारी मध्यक्रमका व्याट्सम्यानले सम्हालेका थिए । उपकप्तान ज्ञानेन्द्र मल्लले 34 रन जोड्दा विनोद भण्डारीले 32, कप्तान पारस खड्काले 28 र सदर भसवाकरले 27 रनको योगदान दिए ।जवाफमा मैदान उत्रिएको ओमान 46 दशमलव 4 ओभरमा 1 सय 32 रनमा अल आउट भयो । उसलाई सस्तैमा समेट्ने क्रममा संजम रेग्मी र बसन्त रेग्मीले समान 2/2 विकेट लिए भने शक्ति गौचन, पृथु बास्कोटा र पारस खड्काले 1 विकेट लिए । 



तलको तालिकामा यस सिजनमा अत्याधिक रन ल्याउने पाँच खेलाडीका नाम समाबेस छ :
तलको तालिकामा यस सिजनमा सर्वाधिक विकेट लिने पाँच खेलाडीका नाम समाबेस छ :
प्रतियोगिताको अन्तिम नतिजा आएपछिको टिमहरूको स्थान:
