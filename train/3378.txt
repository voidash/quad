माया पौडेल 'आशावादी' भानु कलाकेन्द्र र भानु-मोरङ सांस्कृतिक समितिको अध्यक्ष हुनुहुन्छ। उहाँ विशेष त नृत्य, अभिनय र गायनका क्षेत्रमा सक्रिय हुनुहुन्छ। मायाको जन्म 2010 चैत 12 भारतको आसाम राज्यमा भएको हो। मायाका पिताको नाम दाताराम र माताको भागिरथी निरौला हो। उहाँका एक दाजु नन्दप्रसाद हुनुहुन्छ। भानु-मोरङ सांस्कृतिक समितिको स्थापना 2019 साल र भानु- कलाकेन्द्रको स्थापना 2037मा भएको हो। विराटनगरलाई केन्द्र बनाएर कलाकारिता गर्ने यी संस्थाका संस्थापक चतुर्भुज आशावादी मायाका श्रीमान हुनुहुन्छ। चतुर्भुजको 2059 साउनमा निधन भयो। नारायणी कलामन्दिर बाट कलाकारिता थालेकी मायाले श्रीमानको निधनपछि कलाकेन्द्र र सांस्कृतिक समितिको प्रमुख हुनुभएको हो। मायाले केही टेलिश्रृंखला, चलचित्र र धेरै नाटकमा अभिनय गर्नुभएको छ। कला देखाउन सबै जिल्ला पुग्नुभएको छ। विशेष गरी मैथिली नाटकमा सहभागिता जनाउ“दा भारतमा भएका प्रतियोगितामा बेग्लाबेग्लै समयमा पुरस्कृत हुनुभएको छ। उहाँले धेरै सम्मान पाउनुभएको छ।
