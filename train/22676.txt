"गोर्जियस" अमेरिकी गायिका तथा गीतकार टेलर स्विफ्टको गीत हो जुन उनको छैटौँ स्टुडियो एल्बम रेपुटेसन लागि रेकर्ड गराइएको थियो। यस गीतलाई रेपुटेसन एल्बमको एकलको गीतको रुपमा सन् 20 अक्टोबर 2017 मा बिग मेसिन रेकर्डस्द्वारा सार्वजनिक गरिएको थियो। यस गीतले अमेरिकाको आधिकारिक चार्ट कम्पनी बिलबोर्ड हट 100 मा 13 औँ स्थान र बेलायती आधिकारिक चार्ट कम्पनीमा 15 औँ स्थान ओगट्न सफल भएको थियो। सन् 12 जनवरी 2018 मा यस गीत चौँथो युरोपेली एकल र रेपुटेसन एल्बमको पाँचौँ एकल गीतको रुपमा सार्वजनिक भएको थियो।
13 अक्टोबर 2017 मा आयोजना गरिएको एक समारोहमा स्विफ्टले उनका विभिन्न देशमा रहेका 100अौँ अनुयायीहरू माझ उनको छैटौँ स्टुडियो एल्बम रेपुटेसनका केही गीतहरूको प्रस्तुति दिएकी थिइन्। 19 अक्टोबरमा स्विफ्टले आफ्नो व्यक्तिगत इन्टाग्रामा खाता मार्फत रेपुटेसनको नयाँ एकल गीतको रुपमा "गोर्जियस" गीत सार्वजनिक गर्ने घोषणा गरेकी थिइन्। बिलबोर्डले व्याख्या गरे अनुसार यस गीतको केही भागहरूमा बच्चाको आवाज हालिएको थियो। यस गीतलाई त्यस अर्को दिन बिज्ञापन एकलको रुपमा सार्वजनिक गरिएको थियो र त्यही दिन गीतको सार लेखिएको एक भिडियो पनि प्रसारण गरिएको थियो। यो गीत स्विफ्टले खास गरि उनको प्रेमी जो एलनको सम्बोधनमा लेखेकी हुन्। यस गीतमा बच्चाको आवाज पनि समावेश गराइएको थियो जुन गायक जोम्स रोनल्डकी छोरीको थियो भन्ने कुरा पछि खुलाइएको थियो। जनवरी 2019 का अनुसार यस गीतको आधिकारिक सार लेखिएको भिडियोले युट्युबमा 95 मिलियन अवलोकन प्राप्त गरेको छ।
टेलर स्विफ्टलले यस गीतलाई रेकर्ड निर्माताहरू म्याक्स मार्टिन र सेलब्याकको साझेदारीमा रचना गरेकी हुन्। यस गीतलाई एक पप सङ्गीत गीतको रुपमा वर्णन गरिएको छ। यस गीत मार्फत स्विफ्टले आफ्नो प्रेमीलाई उनको माया र मायाको रुचिको वर्णन गरेकी छन्। युएसए टुडेका मेभ म्याकडेर्मोटका अनसार यस गीतको राखिएको पृष्ठभूमि आवाज केइटी पेरीको केही गीतसँग मिल्दो जुल्दो छ। एलि पत्रिका अनुसार यस गीत एक युवकलाई दर्शाउन खोजिएको छ जुन हाल स्विफ्टका प्रेमी बेलायती अभिनेता जो एलन हुन्। यस गीत 92 बिट प्रति मिनेटको अवधिका रचिएको छ जहाँ स्विफ्टको स्वर c3 देखि f5 सम्म फैलिएको छ।
संयुक्त राज्यको आधिकारिक चार्ट कम्पनी बिलबोर्ड हट 100मा यस गीतले 13अौँ स्थानमा आउँदै चार्ट प्रवेश गरेको थियो र त्यसको साथसाथै यस गीतले स्ट्रिमिङ सङ चार्टमा 16.9 मिलियन पटक बजाएपछि चार्टमा 16अौँ अोगट्न सफल भएको थियो भने तात्कालिक समयमा यसले गीतले 68.000 प्रतिलिपीहरू बिक्री गरेको थियो। यो गीत डिजिटल सङ चार्टमा शीर्ष स्थान हासिल गर्ने स्विफ्टको व्यक्तिगत 14अौँ गीत बनेको थियो। अस्ट्रेलियाको आधिकारिक चार्ट कम्पनी एरिया चार्टमा यस गीत 9अौँ स्थानमा आउन सफल भएको थियो।
बेलायतको आधिकारिक चार्टमा यस गीत 15अौँ स्थानमा आउन सफल भएको थियो।
स्विफ्टले गोर्जियस गीत क्रमश बि96 सिकागो र 2017 पेप्सी जङ्गल बेस गरि दुई छुट्टाछुट्टै कार्यक्रममा 7 डिसेम्बर 2017 मा पहिलो पटक प्रस्तुति दिएकी थिइन्। स्विफ्टले लण्डनमा आयोजित जङ्गल बेल 2017 नाम एक कार्यक्रममा पनि प्रत्यक्ष प्रस्तुति दिएकी थिइन्। यस गीतलाई स्विफ्टले आफ्नो रेपुटेसन विश्व भ्रमणका बेलामा विभिन्न देशका सहरहरूमा प्रत्यक्ष प्रस्तुति दिएकी थिइन्।
