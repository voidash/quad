घुसेल नेपालको बागमती अञ्चलको ललितपुर जिल्लाको एक गाँउ विकास समिति हो। यो ठाउँमा 257 वटा घर छन्। घुसेल गाउँ ललितपुर जिल्ला बाग्मति अञ्चलमा अवस्थित विकट एक गाउँ हो। यस गाउँको पूर्व-उत्तरमा देवीचउर गाउँ र दक्षिणमा माल्टा गाउँ। पश्चिममा बाग्मति नदी र पारि पट्टि मकवनपुर जिल्लाको सिस्नेरी गाउँ छ। यहाँका वासिन्दा खेती तथा पशुपालन गरि जिवनयापन गरि रहेका छन । यस गाउँमा तामाङ समुदायको बाहुल्यता रहेको पाईन्छ । काठमाडौं उपत्यका बाट अत्यन्त नजिक भईकन विकासको उज्यालोले कहिल्यै नहेरेको यहाँको वस्तुस्थितिले बताउँछ । काठमाडौं उपत्यका बाट अत्यन्त नजिक भईकन विकासको उज्यालोले कहिल्यै नहेरेको यहाँको वस्तुस्थितिले बताउँछ । त्यसैले घुसेल लगायत ललितपुरको दक्षिणीभेगको वर्णन काठमाडौंको कर्णाली भन्ने उपानाम बाट पनि चिनिन्छ ।
घुसेल गाउँको नाम नेपालको सरकारी तथा अन्य लेखौटहरुमा गलत तरिकाले धुसेल, बुसेल, गुसेल आदि लेखिएको वा टिपोट गरिएको पाईन्छ । घुसेलको वास्ताविक अर्थ तामाङ समुदायमा यसरी रहेको पाईन्छ । तामाङ भाषामा देव-देवीलाई "क्हु, कू, ला-कू" भन्ने गरिन्छ । अनुहार वा मुख लाई "स्ह्यल, स्यल" । यसरी देवताको अनुहार जस्तो ठाउँ भनि नामांकन गरि क्हुस्यल बाट अपभ्रंश भई हालको "घुसेल" रहेको बुझिन्छ । अझै पनि गाउँको छिमेकी जिल्लाका तामाङहरु घुसेल नभनि क्हुसेल भन्ने गरिन्छ ।
नेपालको सन् 2001को जनगणना अनुसार घुसेलको जनसङ्ख्या 1589 छ। यस मध्य पुरुष 50%, र महिला 50% छन्।

 
