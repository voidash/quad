कृष्णबहादुर महरा 'अमरसिंह' एकीकृत नेपाल कम्युनिष्ट पार्टी का महासचिव हुन्। 
उनी पूर्वउपप्रधान एवं गृहमन्त्री पनि हुन् ।महरा सरकार-माओवादी वार्ताकालमा तीनै पटक संलग्न थिए। पटकपटक पार्टी प्रवक्ता, दुईपटक सरकार–माओवादी वार्ता टोलीका संयोजक तथा एकपटक सदस्य बनेका महरा पूर्वउप्रधान तथा गृहमन्त्री हुन् । 
उनी पटकपटक सूचना तथा सञ्चारमन्त्री बनिसकेका छन् । सञ्चामन्त्री हुँदा उनले अघि सारेको ‘हातहातमा मोबाइल सेट, घरघरमा इन्टरनेट’को महत्वाकांक्षी नारा छोटै समयमा स्थापित भयो । योसँगै उनले सूचनाको हकसम्बन्धी ऐन, श्रमजीवी पत्रकार ऐन जारी गर्न पनि महत्वपूर्ण भूमिका निर्वाह गरे । योसँगै विभिन्न जिल्लामा पत्रकार महासङ्घको भवन निर्माणका लागि सरकारी जग्गा उपलब्ध गराउनेदेखि पत्रकार विमा स्थापनाका लागिसमेत उनले महत्वपूर्ण भूमिका निर्वाह गरेका छन् । 
2064 सालमा अन्तरिम व्यवस्थापिकामा गएका 83 जना माओवादी विधायकमा महरा माओवादी विधायकका संसदीय दलको नेता थिए। माओवादी सरकारमा गएपछि माओवादीको तर्फबाट मन्त्रिमण्डलमा नेतृत्व गरेर सूचना तथा संचारमन्त्री समेत भएका थिए। 2048 सालको आम निर्वाचनबाट रोल्पा 2, 2064 को संविधानसभा निर्वाचनमा दाङ 3 र संविधानसभा निर्वाचनमा रोल्पा 1बाट विजयी बनेकामहरा लगातार तीनवटा चुनाव जित्ने एक मात्र एमाओवादीका नेता हुन । अन्य नेताहरुले यो अवसर पाएका छैनन् ।
महराले रोल्पा जिल्लाको सदरमुकामस्थित लिबाङ माध्यमिक विद्यालयमा 12 वर्ष विज्ञान विषयको शिक्षण गरेका थिए। बि.सं. 2036 देखि वाम राजनीतिमा लागेका महरा 2052 देखि भूमिगत भए। माओवादी बिद्रोह सुरू भएपछि कृष्णबहादुर महरा सपरिवार नै भूमिगत भए। 
रोल्पा जिल्लाको लिवाङ गाविस वडा नम्बर -7 मेबाङमा रविचन्द्र र समुद्रादेवीको छोराको रूपमा जन्मिएका महराका 2 छोरा 2 छोरी छन्। महराका दुई छोरा निर्मल महरा र राहुल महरा पार्टी सङ्गठनमै क्रियाशील छन् भने छोरीहरू छोरीहरु प्रगति र उन्नति पनि पार्टीमै छन् । कतिपय नेताहरुले आफ्ना छोराछोरी बिदेश पढाइरहँदा महराले भने आफ्ना छोराछोरीलाई युद्धमै होमेका थिए । दुबै छोराले जनुमक्ति सेनाबाट गत वष मात्रै अवकाश लिएका थिए भने छोरीहरु सांस्कृतिक फाँटबाट घर व्यवहारमा जुटेका छन् । 
निकै सरल स्वभावका महरा आर्थिकरूपमा पनि निकै पारदर्शी र मितव्ययी मानिन्छन् । केही वषअघि मात्र श्रीमतीको उपचार गर्दा पनि भारतका प्रवासी नेपालीहरुसँग रगत सहयोग मागेर काम चलाएका थिए । अन्य नेता कायकर्ताहरु निजी सम्पत्ति जोड्न लागिरहेको बेला महराले भने लिवाङमा रहेको पुख्र्यौली सम्पत्तिसमेत एक प्राविधिक शिक्षालयलाई दान गरेका छन् । यिनले अमरसिंह उपनामबाट माओवादी जनयुद्धको नेतृत्व गरेका थिए। 
मोहनविक्रम सिंहले रोल्पा जिल्लामा रोपेको वाम राजनीतिलाई महराले नै उचाइमा पुर्‌याएका हुन। निम्न वर्गीय किसान परिवारमा जन्मिएका महरा माओवादीका 'स्वच्छ' नेताको रूपमा चिनिन्छन्।
1) नाम – कृष्णबहादुर महरा 
2) पारिवारिक स्थिति – बिबाहित श्रीमती, छोरीहरु 2, छोराहरु 2, 
बुवाको नाम – रविचन्द्र महरा 
आमाको नाम – समुन्द्रादेवी महरा 
3) जन्म मिति – 2015 आषाढ 15 गते 
4) ठेगाना – जन्मस्थान – रोल्पा लिवाङ –7 धारापानी पछि बसेको घर लिवाङ–7, मेवाङ 
5) राष्ट्रियता – नेपाली 
6) भाषा – मातृभाषा नेपाली, बोल्ने र बुझ्ने – अग्रेजी र हिन्दी
7) शिक्षा– प्रवेशिका, नेपाल प्रमाणपत्र तह, बिज्ञान, त्रि. वि.वि. नेपाल, स्नातक तह, शिक्षा शास्त्र, त्रि.वि.वि. नेपाल –पोखरा) 
8) पेशा – राजनीति 
9) हालको जिम्मेवारी – नेपालको प्रतिनिधिसभाका सभामुख 
संविधानसभा निर्वाचन 2070 मा रोल्पा 1बाट निर्वाचित 
10) अनुभव – 2035 र 36 सालको विधार्थी आन्दोलनमा संलग्न भई राजनीतिमा सक्रिय । 
11) विदेश भ्रमण – भारत, वेलायत, थाईल्याण्ड, चीन, अमेरिका, जापान, उत्तर कोरिया, मलेशिया, सिङ्गापुर, हङकङ, दक्षिण कोरिया, युएई, कतार बङ्गलादेश 

