नेपाल सरकार वैधानिक कानुन 2004 राणा प्रधानमन्त्री पदम शमशेर जबराबाट नेपालको पहिलो संविधानको रुपमा वि.सं. 2004 माघ 13 गते जारी भएको थियो । यसलाई संविधान नभनी वैधानिक कानुन मात्र भनिएको थियो । यो 2005 वैशाख 1 गतेबाट लागू हुने भनी घोषणा गरिएको थियो । यसका 6 भाग 68 दफा र 1 अनुसूची रहेका थिए । 
यो कानुनको भाग 1 मा भूमिका शीर्षक रहेको थियो । भूमिका शीर्षक अन्तर्गत दफा 1 मा नामाकरण, दफा 2 मा लागू हुने मिति, दफा 3 मा राजगद्दीको रोल क्रम अपरीवर्तनीय र अविच्छेद्य रहने कुरा उल्लेख थियो । 
भाग 2 मा मौलिक हक शीर्षक राखी सोको दफा 4 मा व्यक्तिगत स्वतन्त्रता, वाक तथा प्रकाशन स्वतन्त्रता, सभा वा सङ्घ स्वतन्त्रता, धार्मिक स्वतन्त्रता, ऐन कानुनी समानता, छिटो र सुलभ रुपमा पाइने इन्साफ, मुलुकभर अनिवार्य प्रारम्भिक शिक्षा, वोट गर्न पाउने हक दिइने कुरा उल्लेख थियो भने दफा 5 मा श्रम तथा कर तिर्नुपर्ने लगायतका नागरिक कर्तव्यहरु उल्लेख गरिएको थियो ।
भाग 3 मा कार्यकारिणी सभा भाग 4 मा व्यवस्थापक सभा भाग 5 मा न्याय प्रबन्ध तथा भाग 6 मा विविध व्यवस्था थियो भने फेहरिश्त क मा राष्ट्रसभाको रचना सम्बन्धी व्यवस्था गरिएको थियो ।
संविधान
