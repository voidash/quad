किम इल-सुङ विश्वविद्यालय उत्तर कोरियामा स्थापना भएको पहिलो विश्वविद्यालय हो । यस विश्वविद्यालयको स्थापना सन् 1946 अक्टोबर 1 मा भएको थियो । राष्ट्रको राजधानी प्योङयाङमा स्थापित यस विश्वविद्यालयले 15 हेक्टर जग्गा ओगटेको छ । मुख्य शैक्षिक भवनहरूसँगै यस विश्वविद्यालयमा 10 छुट्टा छुट्टै कार्यालयहरू, 50 प्रयोगशाला, पुस्तकालयहरू, सङ्ग्रहालय, एउटा मुद्रण छापाखाना, एउटा अनुसन्धान तथा विकास केन्द्र, सजावट भवन र एउटा अस्पताल रहेको छ ।यहाँ एउटा कम्प्यूटर ल्याब समेत रहेको छ तर यहाँ इन्टरनेट पहुँचलाई सीमित पारिएको छ । यस विश्वविद्यालयको नामाकरण उत्तर कोरियाको संस्थापक तथा पहिलो नेता किम इल-सुङको सम्मानमा राखिएको छ । सामाजिक विज्ञान विभाग र प्राकृतिक विज्ञान विभाग दुवै पाठ्यक्रमहरू पूरा गर्नका लागि कम्तिमा पाँच वर्षको समय लाग्ने गर्दछ ।
