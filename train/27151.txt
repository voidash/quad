कानेपोखरी ब्यापारिक केन्द्रका रुपमा समेत स्थानीय बजारका रुपमा विकास भर्इरहेको मोरंग जिल्लाको वयरवनगाबिस स्थित कानेपोखरी एतिहासिक महत्वको ठाँउ समेत हो भन्ने कुरा धेरैलार्इ थाहा नुहन सक्छ । महेन्द्र राजमार्गमा पर्ने कानेपोखरी देखी करिब 1 किलोमिटर दक्षिणमा रंगेली जानेबाटो पटिट चारकोशे झाडीमा यो पोखरी पर्दछ । यो पोखरीको क्षेत्रफल करिब एक बिगाहा रहेको छ । यस क्षेत्रमा मिश्रित जातजातिहरुको बसोबास रहेको छ । यहाँका मानिसहरु कृषि र ब्यपार ब्यबसायमा सम्मिलित छन । यस क्षेत्रमा धान,गहुँ,,तोरी लगायतका बालीहरु उत्पादन हुने गरेको छ । कानेपोखरी बयरबन गाबिसको वार्ड नम्बर 9 मा अबस्थित रहेको छ । यस पोखरीको नामबाट नै राजमार्गमा रहेको चौकको नाम काने पोखरी राखिएको हो ।   यो पोखरीलार्इ पहिला खोर पोखरी भनिन्थ्यो । मोरंगको उत्तरी गाबिस भोगटेनीमा रहेको एतिहासिक धिमाल राजारानी पोखरीमा बर्षेनी मेला लाग्ने गरेको र सो मेला भर्न जाने आदिबासी धिमाल महिलाहरु त्यही पोखरीको बाटो हुँदै जान्थे । मेला भर्न जाँदा महिलाले गहनानलगार्इ गए अशुभ अनिष्ट हुन्छ भन्ने गर्दथे यसै क्रममा सोही पोखरीको छेउमा एकजना बृद्ध महिला बस्थिन । उनले गरगहना नभएका महिलाहरुलार्इ मेला भर्न जाँदा कानमा लाउने गहना दिने र मेला बाट फर्किएपछि फिर्ता लिने गर्दथिन । यसरी कानमा लगाउने गहना दिने गरेका कारण पोखरीको नाम कानेपोखरी रहेको किंबदन्ती रहेको छ ।   पोखरीको एक छेउबाट हेर्दा यो पोखरी कानजस्तो देखिने भएका कारण पनि यसलार्इ कानेपोखरी भनिएको हो भन्ने भनार्इ छ । यस क्षेत्रका धिमाल जातिहरुले बकुल्लालार्इ काने भन्ने गरेको र उत्त पोखरीमा त्यस्ता बकुल्ला धेरै पार्इने भएका कारण पनि धिमालहरुले यो पोखरीको नाम कानेपोखरी राखेको बतार्इन्छ । परापुर्बकालिन बिराटराजाका गार्इबस्तुलार्इ पानी खुवाउने राजाको काने भन्ने नोकरले पोखरी बनाएको हुनाले पोखरीलार्इ कानेपोखरी नामाकरण गरिएको समेत भनार्इ छ ।
