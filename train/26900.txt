चौलाने झार चौलाई साग अथवा हिरण खुरो पोथ्रा वर्गमा पर्ने औषधीय गुण भएको वनस्पति हो । यो समशीतोष्ण हावापानी भएको स्थानमा पाइन्छ । बैसाखमा उम्रेर असारतिर र पुसमा उम्रेर चैततिर हराउने यो वनस्पति 1-2 फिट अग्लो हुन्छ । यो वर्षमा 2/3 पटक उम्रने 3 महिने वनस्पति हो । कलेजी अथवा गाढा फूल फुल्ने यो वनस्पतिको रूप ठूलो दुग्धी जस्तो र स्वाद चम्सुरको जस्तो हुन्छ ।
चौलाने झारको पोथ्रालाई काँचै चपाउँदा गर्मी हटाउने, कलेजोलाई शक्ति प्रदान गर्ने र फलाम तत्व बढाउने गर्दछ । यसमा पेट शुद्धि गर्न र आँखा तेजिलो बनाउने गुण रहेको मानिन्छ । महिलाहरूमा योनीबाट सेतो पानी बग्ने समस्याको उपचार गर्न पनि यस वनस्पतिको उपयोग गरेको पाइन्छ । उपचारका लागि हावामा सुकाइएको धुलो 1/1 चम्चा 3-4 पटक, काँचो पोथ्रा 15-20 ग्राम र रस बनाएर 5-10 ग्राम दिनको तीनदेखि पाँच पटक सेवन गर्न सकिन्छ ।
हैदराबादमा
हैदराबादमा
जरा
फूल
चौलाने झार
पाँचखालमा
