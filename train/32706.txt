पाणिनी गाउँपालिका अर्घाखाँची जिल्लामा पर्ने एउटा पहाडी गाउँपालिका हो । यसको केन्द्र साविकको खिदीम गाविसको कार्यालय हो । वि.सं. 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा अर्घाखाँची जिल्लामा साविकका चिदीकाको वडा नं. 9, पालीको वडाहरू, पणेना, खिदीम, पोखराथोक, पटौटी, मैदान, धातिवाङ र अडगुरी गाउँ विकास समितिहरूलाई समेटेर पाणिनी गाउँपालिका घोषणा गरिएको हो । पाणिनी गाउँपालिकको कूल जनसङ्ख्या 26,424 रहेको छ भने यसको क्षेत्रफल 151.42 वर्गकिलोमिटर रहेको छ । यो गाउँपालिका 8 वडाहरूमा विभाजन गरिएको छ । पाणिनि तपोभूमि, साततले गुफा, मालिका मन्दिर, खिदीम, आलम देवीको मन्दिर, आदि यहाँका प्रमुख पर्यटकिय स्थलहरू हुन । पाणिनी गाउँपालिकाको पूर्वमा गुल्मी र पाल्पा जिल्ला, उत्तरमा छत्रदेव गाउँपालिका, पश्चिममा सन्धिखर्क र शीतगंगा नगरपालिका र दक्षिणमा शीतगंगा नगरपालिका र पाल्पा जिल्लासँग जोडिएको छ ।
पाणिनि संस्कृत भाषाका प्रसिद्ध व्याकरण शास्त्रि हुन् । उनको जन्म लगभग 500 ईशा पूर्व वर्तमान भारतको गान्धारमा भएको थियो । उनले व्याकरण शास्त्रको रचना गरेका थिए जसलाई चार भागमा लेखिएको छ । पाणिनिद्वारा पहिलो माहेश्वर 14 सूत्रहरूको रचना भएको थियो । जसलाई महेश्वर ले वरदान स्वरुप प्रदान गरेका थिए भनिन्छ । त्यसैले पहिलो रचनालाई माहेश्वरसूत्र भनिन्छ । दोस्रो अष्टाध्यायी जसमा आठ अध्याय र लगभग चार हजार सूत्र छन् । पाणिनि ॠषि काे नामबाट पाणिनी गाउँपालिकाको नामाकरण गरिएकाे हाे ।
