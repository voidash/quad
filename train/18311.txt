मन्द्रा नेपाली बाजा हो । मन्द्र भन्नाले मादल वा मृदङ्ग हो । यसै मन्द्रबाट मन्द्रा बनेको हो । मन्द्रा थारूमा प्रचलित बाजा हो । अर्थ मात्र होइन, देख्दा यो मादलजस्तै हुन्छ । यो बाजा मादलजस्तै हातले हिर्काएर बजाइन्छ । मन्द्राको एकापट्टी बीच भागमा खरी दलिएको हुन्छ । यस बाजामा गीतको भाकाअनुसार तान कस्ने र खुकुलो पार्न सकिन्छ । मन्द्रा दाङ, देउखुरीदेखि सुर्खेतसम्म प्रयोग भएको पाइन्छ । थारू जातिको बड्कीमार नृत्यका साथ अन्य साङ्गीतिक पर्वहरूमा मन्द्रा बजाइन्छ ।

