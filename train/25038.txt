"श्री दरबार" नेपाल राजधानी काठमाडौँ पाटनमा अवस्थित एक राणाकालीन दरबार हो । यो दरबार लाजिम्पाट दरबारको पुर्व पट्टि पाटनढोकामा रहेको छ र व्यवस्थित आँगन, बगैचा र भवनको व्युहले सुसच्छीत छ । श्री दरबारको निर्माण प्रधानमन्त्री चन्द्र शमशेरले वि.सं 1984 मा गरेका थिए ।
श्री दरबारको निर्माण चन्द्र शमशेर ज ब राले आफ्नी कान्छी रानी बाल कुमारी देवी र उनका छोरा जनरल मदन शमशेर र विष्णु शमशेरको लागि गरेका थिए । वि.स 1986 मा चन्द्र शमशेरको निधन भएपछी, उनकी पत्नी बालकुमारी देवीले नेपाल छाडेर बरनासीमा बस्न थालिन र आफ्ना सबै श्री सम्पति छोराहरु मदन शमशेर र विष्णु शमाशेरको नाममा नामसारी गरिदिइन् । प्रधानमन्त्री भिम शमशेरको कार्यकालमा विष्णु शमशेर, सरकारको बिना अनुमति नेपाल छाडेर संयुक्त अधिराज्य बेलायत र पछी संयुक्त राज्य अमेरिका बस्न थाले । विष्णु शमशेरलाई अंग्रेजी इसाई महिला बिबाह गरेको तथा गाईको मासु खाएको आरोप समेत लागेको थियो । त्यसपछि श्री दरबारको भवन र जमिन मदन शमशेर र उनकी रानी जगदम्बा कुमारी देवीको नाममा आयो ।  मदन शमशेरको निधन पछी, उनका पुत्रहरू गोपाल शमशेर र उनका भाइहरुको नाममा आयो ।
श्री दरबारको ठुलो हिस्सा मदन शम्शेरकी पत्नी जगदम्बा कुमारी देवीले केहि बेचिन् र केहि दानमा दिईन् । अहिले श्री दरबारको मुख्य भवनमा मदन शमशेरका सन्ततिहरु बसेका छन् तर धेरै जसो जग्गाहरु बेचिइसकेको छ र त्यो आसपासको टोललाइ श्री दरबार टोल भनिन्छ । मदन पुरस्कार पुस्तकालय र साझा यातायातको कार्यालय पनि यहि टोलमा रहेको छ । 
