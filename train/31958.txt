हच श्रीलङ्काकाे एक मोबाइल दूरसञ्चार कम्पनी हाे जुन हचिसन एसिया टेलिकम समूहको स्वामित्वमा रहेको छ । यसले श्रीलङ्कामा जीएसएम र एचएसपीए सेवाको एक श्रृंखला प्रदान गर्दछ । प्रारम्भमा यसलाई "कललिङ्क" भनिन्थ्याे र श्रीलङ्कामा दोस्रो मोबाइल सेवा सञ्चालक थियो । हचिसनले सन् 1998 मा श्रीलङ्कामा राष्ट्रव्यापी सञ्चालक उद्देश्यमा आफ्नो सेवाहरू सञ्चालन गरेको थियोे । अप्रिल 2010 को अनुसार, हचले सम्पूर्ण टापुको लगभग 70% काे क्षेत्रमा सेवा सञ्चालन गरेको छ । यसकाे मालिक कम्पनी 50 भन्दा बढी देशहरूमा अाफ्नाे सेवा सञ्चालन गरेको छ र बिश्वब्यापी रूपमा 2,90,000 भन्दा अधिक कर्मचारीहरू छन् । सीके हचिसननले पाँच वटा मुख्य व्यवसायहरू सञ्चालन गरेको छ जसमा बंदरगाहहरू र सम्बन्धित सेवाहरू, खुद्रा, पूर्वाधार, ऊर्जा र दूरसञ्चार सेवा सञ्चालन गरेको छ । कम्पनी 1996 मा स्थापित गरिएको थियोे भने यसकाे मुख्यालय श्रीलङ्काकाे राजधानी काेलम्बाेमा अवस्थित छ । कम्पनीका हालका कार्यकारी अधिकृत थिरूकुमार नदरासा हुन् । याे टेलिकम निजी कम्पनीकाे रूपमा स्थापित भएकाे थियोे ।
हचिसन दूरसञ्चार लङ्का, हचिसन एसिया दूरसञ्चार सदस्य हाे जुन इन्डोनेशिया, भियतनाम र श्रीलङ्काका बजारहरूमा मोबाइल दूरसञ्चार सेवा सञ्चालनहरू गर्दछ । हचिसन एसिया दूरसञ्चार, सीके हचिसन होल्डिंग्सको एक प्रमुख भाग हो जसमा अष्ट्रिया, डेनमार्क, हङकङ, इन्डाेनेशिया, आयरल्याण्ड, इटाली, मकाउ, स्वीडेन र संयुक्त अधिराज्यमा गरी 3 समूह रहेका छन् जसले 3 जी सेवा सञ्चालन गरेका छन् ।
हचिसन दूरसञ्चार लङ्का लि ले सन् 2004 मा आफ्नो जीएसएम सेवा सुरू गरेको थियोे । याे एक देशव्यापी रूपमा मोबाइल दूरसञ्चार प्रदायक हाे । यसले 2012 मा 3 जी प्रविधि सुरु गरेको थियोे, जसका अनुसार हाल सबै 25 जिल्लामा 3 जी सेवा आइपुगेको छ ।
हच श्रीलङ्कामा एक प्रमुख दुरसञ्चार सेवा प्रदायक हो । यसका मुख्य प्रतिस्पर्धीहरू: डायलग, मोबिटेल, एटिसलात र एयरटेल हुन् ।
हच श्रीलङ्काले 900/1800 मेगाहर्जकाे प्रयोग गरेर जीएसएम / एज समर्थित नेटवर्क सञ्चालन गर्दछ । सन् 2012 मा कम्पनीले 2100 मेगाहर्ज प्रयोग गरी एचएसपीए सेवाहरू सञ्चालन गरेकाे थियोे । कम्पनीले सन् 2018 बाट 1800 मेगाहर्ज बी 3 मार्फत 4 जी सेवा सुरू गरेकाे थियोे ।
अाधिकारिक वेबसाइट
