मरातिक गुफा, खोटाङ जिल्लाअन्तर्गत पूर्वी नेपालको पहाडी भू-भागमा अवस्थित एक प्रख्यात तीर्थस्थल हो। यो तीर्थस्थल सगरमाथा देखि दक्षिण-पश्चिम तिर लगभग 185 किलोमिटरको टाढा हलेसी गा.वि.स. को वार्ड नम्बर 4 मा रहेको छ। यस गुफाको प्राकृतिक भू-बनोट विश्वमै अनौठो मानिन्छ। यहाँ तीर्थस्थल तिब्बती वज्रयान बौद्ध धर्मको ग्रन्थ र इतिहासहरूमा उल्लेख गरिएकोअनुसार गुरु पद्मसम्भव र राजकुमारी मन्दारवाले बुद्ध अमितायुस् बाट आयुसिद्धिको प्राप्ति गर्नुभएको पवित्र भूमि हुनाले देशविदेशबाट हजारौंको संख्यामा बौद्ध धर्मालम्बीहरू दर्शन र वार्षिक पूजापाठको लागि उपस्थित हुने गर्दछन्। साथै हिन्दु धर्मालम्बीहरूले पनि यहाँ असुर भस्मासुरबाट महादेव लुगेको भन्ने मौखिक कथनको व्यख्या साथ एक विशेष तीर्थस्थलको रूपमा मनिन्ने गरेको छ।
मरातिक गुफाको नामकरण गुरु पद्मसम्भव र राजकुमारी मन्दारवाले तीन महिनाको आयुसाधना सफलता भई बुद्ध अमितायुस् बाट आयुसिद्धिको प्राप्ति द्वारा मरणको अन्त वा समाप्ति गरिएको कारण यस ठाउँको नाम संस्कृत भाषामा मरातिक रहेको मानिन्छ।
ढाँचा:बौद्ध तीर्थस्थलहरू
