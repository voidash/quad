कुलघरान: बगाले थापा
थापा काजी खलक वा थापा काजी वंश वा थापा भारदार परिवार नेपालको एक थापावंश हो जसले सन् 1806 देखि 1837 र सन् 1843 देखि 1845 सम्म शासन गर्यो । राणा शासनको उदयपूर्व यो परिवारले नेपालका शाह वंश, बस्नेत परिवार र पाँडे वंशसँगै राजनीतिक शक्तिको प्रतिस्पर्धा गर्यो । पाँडे वंश र थापा वंश राजनीतिक रूपमा सदैव कट्टर दुश्मन रहे । यो वंश बगाले थापा कुलबाट उत्पत्ति भएका मुख्तियार भीमसेन थापाको परिवारलाई जनाउँदछ। तर बडाकाजी अमरसिंह थापाका सन्तानहरू पनि भारदार र उच्च अधिकारी भएकाले एउटै बगाले क्षत्री कुलको भीमसेन परिवारसँगै कहिलेकाहिं यस वंशमा मिसिएको देखिन्छ। यस वंशका पुरुष व्यक्तित्वहरूलाई थापा काजी भनी सम्बोधन गरिन्छ।
थापा वंशलाई उदय गराउन नेपाल दरबारका काजी भीमसेन थापाको प्रमुख योगदान छ । यो परिवारले सत्तामा आउनासाथ नेपालको राजपरिवार शाह वंशलाई नाममात्रको शासक बनाइ प्रशासन एवम् सैन्य शक्तिको पूर्ण परिचालन गरेको थियो । यो परिवार आत्रेयगोत्री बगाले थापा कुलघरानका हुन् जो केही समय गण्डकी क्षेत्रमा शासक थिए । थापा वंशावलीका अनुसार मुख्तियार भीमसेन महाराजा जशोधर थापा क्षत्रीको 25औं वंशज हुन् । भीमसेन राजा रणबहादुर शाहको हजुरिया सल्लाहकार हुँदा उनको नजिकको मित्र बन्न पुगे । भीमसेनले राजा रणबहादुरलाई आफ्नो वैचारिक मार्गमा राखेर उनीबाट विभिन्न कार्यसम्पादन गराए । राजा रणबहादुरको हत्या पश्चात भीमसेनले भण्डरखाल पर्व मच्चाउँदा 55 उच्च अधिकारीको ज्यान गयो र क्षत्रिय थापा नेपालको सत्तामा शीर्ष परिवार बन्न पुगे । त्यसपछि भीमसेन मुख्तियार र आफ्नी भतिजी महारानी ललित त्रिपुरा सुन्दरीलाई राजमाता एवम् नायबी बनाइ 31 साल सम्म भीमसेन मुख्तियार बने ।
थापा परिवारहरू पहिले थापाथली दरबार र पछि उनीहरूको बाग दरबारमा निवास रह्यो । बाग दरबारको निर्माण भीमसेन थापाले गरेका हुन् । 
बागदरबारमा जनरल बाग लगायत विभिन्न मन्दिरहरू एवम् पोखरी थियो । उक्त दरबार पछि पुनः थापावंशको उदय पछि प्रम माथवरसिंह थापाले कब्जामा लिए ।छाउनी राष्ट्रिय सङ्ग्रहालय कुनै समयमा मुख्तियार भीमसेनको पूर्व निवास थियो । उक्त सङ्ग्रहालयमा काश्य चित्रहरू, पौभा चित्रहरू र हतियारहरू छन् जसमध्ये फ्रान्सेली राजा नेपोलियन बोनापार्टद्वारा उपहार दिइएको तरबार पनि छ ।
भीमसेनको वंशवृक्ष 
वीरभद्र थापा
सत्यरूपा माया
अमरसिंह थापा 
?
भीमसेन थापा 
नैनसिंह थापा
बख्तावर सिंह थापा
अमृतसिंह थापा
रणवीर सिंह थापा
रणबम थापा
रणजावर थापा
? 
ललिता देवी पाँडे
जनक कुमारी पाण्डे
दीर्घा कुमारी पाँडे
नैनसिंह थापाको छुट्टै वंशवृक्ष:
नैनसिंह थापा
ललित त्रिपुरा सुन्दरी 
उजीर सिंह थापा 
माथवरसिंह थापा 
गणेश कुमारी कुँवर
शेरजङ्ग थापा
रणोज्वल थापा
विक्रम सिंह थापा
अमरसिंह थापा*

