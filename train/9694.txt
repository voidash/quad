परशुनारायण चौधरी नेपालका पूर्वमन्त्री हुन्। यिनी 2016 विश्वेश्वर प्रसाद कोइरालाको जननिर्वाचित मन्त्रीमण्डलमा पहिलोपटक मन्त्री भएका थिए।
नेपाली कांग्रेसका पूर्वमहामन्त्री भैसकेका यिनी दलीय राजनीति छाडेर विसं 2037मा सहयोगीहरूका साथ पञ्चायत प्रवेश गरी शिक्षामन्त्री पनि बनेका थिए। पछि राजाको विश्वास जित्दै राज परिषद् स्थायी समितिका सभापति सम्म बन्न पुगे। दाङ गोबडिया स्थायी घर भएका चौधरी पछिल्लो समय राष्ट्रिय प्रजातन्त्र पार्टीमा सक्रिय थिए। पिता लीलाराम र माता कृष्णमायाको कोखबाट दाङमा जन्मेका चौधरीको 86 वर्षको उमेरमा 2069 मंसीर 21 गते ललितपुरमा निधन भयो। उनी दम र मुटुलगायत रोगबाट ग्रसित थिए।
 


