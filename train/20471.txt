महाकुलुङ भन्नाले सोलुखुम्बु जिल्लाको दुधकोशी नदीभन्दा पूर्वका क्षेत्रलाई बुझिन्छ । महाकुलुङ क्षेत्रले विशेषत सोलुखुम्बु जिल्लाका साविकका 5 गा.वि.स. हरू समेट्दछ । ती गा.वि.स.हरू बुङ, छेस्काम, गुदेल, सोताङ र पावै हुन् । साेलुखुम्बु लगायत भाेजपुर जिल्लाकाे उत्तरी क्षेत्र तथा स‌ङ्खुवासभाकाे उत्तरपूर्वी यस सहित भाैगाेिलक रुपमा एक रहेकाे र राजनीतिक सीमाले छुट्याइएकाे क्षेत्रलाइ पनि महाकुलुङकै भूभाग भनेर चिनिन्छ । यस क्षेत्रमा कुलुङ जातीको बाहुल्यता तथा कुलुङ भाषीको भाषिक एक छत्रता रहेको छ । कुलुङ भाषी एक समुदायले हाल आएर आफुलाई नाछिरिङ भनेर चिनाउन मन पराउँछन् । 
परापूर्वकालदेखि यस क्षेत्रमा किरात समुदायका एक व‌ङ‍्शले अाफ्नाे सभ्यता विकास गर्दै रहे । यसै क्रममा यहाँकाे भाषिक तथा एेतिहासिक अाधारमा यस क्षेत्रकाे नाम कुलुङ रहन गयाे । यस क्षेत्रमा अाफ्नाे सभ्यता विकास गर्दै रहेका चार वङ्शका सन्तान छेम्सी, ताम्सी, पिल्माे र साेत्ताेहरु कुलुङ क्षेत्रमा विकास भएका अाधारमा कुलुङ जाति कहिलन थाले । यस क्षेत्रमा कुलुङ जातीको बाहुल्यता रहेको र कुलुङ जातीको उदगम थलो भएकोले विदेशी शोधकर्ताहरुले यो क्षेत्रलाई अंग्रेजीमा Greater Kulung भनी नामाकरण गरे । त्यस्तै नेपाल एकीकरणकाे क्रममा यस क्षेत्रलाइ महाकुलुङ नाम बाट किपट तथा लालमाेहर प्रदान गरियाे । यसै अाधारमा महाकुलुङ नाम रहन गएको हो ।
