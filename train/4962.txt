रेडियो ध्रुवतारा दैलेखको ना.न.पाबाट प्रसारण हुँदै आएको एक एफ.एम. रोडियो हो। यो रेडियो एफ.एम. बैण्डको 89.8 मेघाहर्जबाट प्रसारण हुन्छ। यसको प्रसारण नेपालको मध्य तथा सुदूर पश्चिमका अधिकांश जिल्लाहरूमा सुन्न सकिन्छ।
दैलेख जिल्लाको इतिहासमा छोटो समयमा नै आफ्नो स्थान ओगट्न सफल भएको रेडियो ध्रुवतारा सामुदायीक एफ. एम.ले पिछडिएका र सूचनाबाट बंचित जनसमुदाय तथा जनताको अधिकार जनताकै आवाजको रुपमा बोल्ने सञ्चार माध्यमको स्थापना गर्ने उद्देस्य अनुरुप वि.सं. 2066 साउन 28 गतेका दिनमा बसेको यस संस्थाको पहिलो भेला र 2066 साउन 29 गते बसेको दोश्रो भेलाको निर्णय अनुशार दैलेख जिल्लामा एक सञ्चार सहकारी संस्था दर्ता गरी यसको उद्देस्य अनुरुप रही सामुदायीक रेडियो सञ्चालन गर्ने निर्णय भएपछी वि.सं. 2066 भाद्र 12 गते ध्रुवतारा सहकारी संस्था लिमिटेडलाई विधीवत रुपमा डिभिजन सहकारी कार्यालय सुर्खेतमा दर्ता गरी यस संस्थाको स्थापना गरिएको हो । सयौं फूलका थुङ्गा मिलेर एक पवित्र माला बने झैं दैलेखका हरेक पिछडिएका र अधिकारबाट पछाडी परेका हरेक वस्तीहरूको वस्तुस्थितीलाई अवलोकन गरी अग्रजहरूबाट पाएको प्रेरणालाई एक साधनको रुपमा प्रयोग गर्दै वि.सं. 2066 साल कात्तिक 9 गते सूचना तथा सञ्चार मन्त्रालयबाट ध्रुवतारा सञ्चार सहकारी संस्थाको मातहतमा रही ध्रुवतारा सामुदायीक एफ एम को इजाजत प्राप्त भएपछी वि.सं. 2066 पुष 9 गतेका दिनदेखी विविध रुपमा संस्था स्थापना भइ अनौपचारीक रुपमा दैनिक 8 घण्टाका दरले परिक्षण प्रसारण सुरु गरिएको थियो । त्यसपछी वि.सं 2066 माघ 28 गतेका दिनमा दैलेख जिल्लाका तत्कालिन प्रमुख जिल्ला अधिकारी बलदेव गौतमद्वारा औपचारीक रुपमा उद्घाटन गरे पश्चात यो रेडियोको प्रसारण समय दैनिक 8 घण्टाबाट बढाएर दैनिक 13 घण्टा गराइएको थियो । त्यसैले यो सेवामा आधारित सञ्चारलाई आधार बनाएर पिछडिएका वस्तीहरूको आर्थिक, सामाजिक र सांकृतिक जस्ता क्षेत्रको विकास गर्ने उद्देस्यले स्थापना गरिएको सहकारी संस्थाद्वारा संचालित रेडियो हो । 
ध्रुवतारा सहकारी संस्था लिमिटेडको कार्य क्षेत्र दैलेख जिल्लाभरी रहेको हुँदा नारायण नगरपालिका लगायत जिल्लाका सबै गा.वि.स. तथा नगरपालिकामा बसोवास गर्ने जुनसुकै व्यक्तिले पनि यस संस्थामा आवद्ध हुनको लागी न्युनतम शेयर खरिद गर्न सक्ने व्यवस्था गरिएको छ । यो रेडियोबाट बिहान देखी राती सम्म संस्कृतीको प्रतिक मानिने बाँसुरीको धुनसँगै सत्य तथ्य संदेशमुलक समाचारको साथ, लोक संस्कृती बचाइ राख्न बज्छ दिन रात । यो हो पश्चिम नेपालको आवाज रेडियो ध्रुवतारा एफ एम 89.8 मेगाहर्ज भन्ने आवाज सुन्न सकिन्छ ।
विहान 5 बदेदेखि 11 बजेसम्म र साँझ 3 बजेदेखि 10 बजेसम्म नियमीत प्रसारणको सेवा दिने रेडियो ध्रुवताराको स्टेशनमा 3 जना महिला कर्मचारी र 7 जना पुरुष कर्मचारी गरेर जम्मा 10 जना कर्मचारीहरू रहेका छन् । यसैगरि स्थानिय रुपमा सहयोग गर्ने सहयोगी संवाददाताहरू दैलेख जिल्लाका 49 गा.वि.स. र 2 वटा नगरपालिकाबाट जम्मा 55 वटा संवाददाता रहेका छन् भने बाँके, सुर्खेत, कालिकोट, जाजरकोट, अछाम, जुम्ला, रोल्पा, रुकुम, दाङ, कैलाली, बर्दिया र सल्यान समेतका 12 जिल्लाहरूमा प्रत्यक जिल्लाका 1-1 जना जिल्ला संवाददाता गरेर 12 जना जिल्ला संवाददाताहरू रहेका छन् । सामुदायिक रेडियो सम्बन्धी जानकार तथा रेडियोका बारेमा वर्षौं वर्ष अध्यायन गरेका विशेषज्ञहरूको भनाई अनुशार यो रेडियोको क्षमता 1000 वाट छ र यसको प्रसारण पश्चिम नेपालका करिब 30 वटा जिल्लामा रहेका भु-भागहरूमा सुन्न सकिन्छ । यसका साथै यो रेडियोका बारेमा सामान्य विवरण यस प्रकार रहेको छ ।
समुदायमा लुकेर रहेका हरेक घटना, समाचार तथा सूचनालाई जनताको प्रत्यक्ष कानमा पुगाउने, सूचनाको मालिक भइ उन्नत समाजको निर्माण तथा आत्म निर्भर, स्वाभलम्बी, स्वायत्व र सभ्य समाजको निर्माण गर्ने उद्देस्य बोकेको रेडियो ध्रुवताराको सञ्चालन तथा व्यवस्थापन गर्ने जिम्मा ध्रुवतारा सामुदायीक संस्था लिमिटेड दैलेखको रहेका छ । 1000 वाट क्षमताको ट्रांसमिटरबाट दैनिक 18 घण्टाको नियमित प्रसारणबाट विभिन्न कार्यक्रमहरूको प्रसारण दैलेख, जाजरकोट, सल्याण, प्युठान, रुकुम, रोल्पा, अछाम, कालीकोट, जुम्ला, मुगु, डोल्पा, बाँके, बर्दिया, कैलाली, कञ्चनपुर, डोटी लगायत पश्चिम नेपालका 25 जिल्लाका आसपासका क्षेत्रहरूमा वसोवास गर्ने करिब 80 लाख मानिसहरूले सुन्ने गर्दछन् । रेडियो सञ्चालकोलागि यो संस्थाले 100 जनाको सञ्चालक समिति बनाउने व्यवस्था गरेको छ । सञ्चालक समितिमा 25 जना महिला सदस्यहरू रहने र 75 जना पुरुष सदस्यहरू रहने व्यवस्था रहेको छ । 100 जना सदस्यहरूमा 25 जना संस्थापक सदस्य, 9 जना आजिवन सदस्य, 66 जना साधारण सदस्य रहने व्यवस्था रहेको छ । माथि उल्लेखित 100 जना सदस्यहरू विभिन्न जाती र समुदायबाट छानिने व्यवस्था रहेको छ जसमा 15 जना सदस्य जनजातीबाट राखिन्छ, 25 जना सदस्य दलित समुदायबाट राखिन्छ, 25 जना सदस्य ब्राह्मण समुदायबाट र 35 जना सदस्य क्षेत्री समुदायका रहन्छ । यसका साथै रेडियो ध्रुवताराले दैलेख जिल्लाका प्रत्यक गा.वि.स. तथा नगरपालिकाहरूमा एक-एकवटा रेडियो स्रोताक्लब गठन गर्ने निर्णय गरेको छ । उक्त निर्णय बमोजिम हाल विभिन्न गा.वि.स.हरूमा 20 वटा रेडियो स्रोता क्लब गठन भैसकेका छन् भने बाँकीका गा.वि.स.हरूमा पनि स्रोता क्लब गठन हुने प्रक्रियामा छन् ।
सुर्खेत देखी 68 कि.मी. उत्तर तथा समुन्द्र सतहदेखी 1,450 मिटर उचाइँमा रहेको दैलेख जिल्लाको सदरमुकाम नारायण नगरपालिका-1 पुरानो बजार स्थित रेडियो ध्रुवतारालाई विभिन्न गा.वि.स.मा गठन गरिएका स्रोता क्लब लगायत विभिन्न संघसंस्थाहरूले सहयोग गर्दै आएका छन् । सामुदायीक रेडियो प्रसारक संघ, कम्युनिकेसन कार्नर इक्वेल एक्सेस, जिल्ला सहकारी संघ दैलेखका अध्यक्ष तथा सदस्यहरू लगायत सहकारी संस्थाका प्रतिनिधीहरू, दैलेख जिल्ला स्थित राजनितिक दलका प्रमुख एवं प्रतिनिधीहरू, कानुनी सल्लाहकार लगायत आफ्नो ठाउँबाट सहयोग गर्ने सम्पुर्ण जिल्लावासीहरू यस संस्थाका सहयोगीहरू रहेको छन् । ध्रुवतारा सहकारी संस्थाद्वारा सञ्चालन भएको रेडियो ध्रुवतारा सामुदायीक एफ एमलाई सरकारी तथा गैह्र सरकारी संस्थाहरूद्वारा सचेतना मुलक कार्यक्रमहरूको साझेदारी रहेको छ । जस्तै :- केयर नेपाल सामुदायीक सहयोग कार्यक्रमको आर्थिक सहयोगमा रहेको रेडियो कार्यक्रम परिवर्तन, जिल्ला वन कार्यालय दैलेखको आर्थिक सहयोगमा रहेको रेडियो कार्यक्रम हाम्रो वन, बि.बि.सी. नेपाली सेवा, सामुदायीक रेडियो प्रसारक संघद्वारा प्रसारित साझा खबर तथा हाम्रो नेपाल राम्रो नेपाल उज्यालो 90 नेटवर्कद्वारा प्रसारीत कार्यक्रम इक्वेल एक्सेस एन्टेना फाउन्डेसन काठमाडौं दलित स्वाबलम्भी समाज दैलेखले सञ्चालन गरेको दलित तथा पिछडिएका वर्गहरूको आवाजलाई बुलन्द गर्ने रेडियो कार्यक्रम दबिएको आवाज लगायत संघ संस्थाहरूले सहयोग गरेका हुनाले यि संघ संस्थाहरूले यो रेडियोसँग साझेदारीको सहयोग गरीरहेका छन् । 
रेडियो ध्रुवतारा सामुदायिक एफ एमले निम्न अनुसारका लक्षहरू लिएर आफ्नो प्रसारण सेवा अगाडि बढाएको देखिन्छ। 
मानविय विचारको नयाँ निर्माण र सामाजीक विकासमा यस सामुदायीक रेडियोले विशेष पहल गरेको छ । जसमा चेतनाको विकास र सही संसचनाको निर्माण नभएसम्म यो समाज अगाडि बढ्न सक्दैन भन्ने धारणाका साथै आजको युगमा फैलाउने भरपर्दो माध्यम भनेको सञ्चार हो । त्यसैले यो रेडियोले आफ्नो तरंगबाट फ्याक्ने र जनताको चेतना बढाउने जन समुदायको विकास कार्यमा जोड दिएको छ । चेतनशिल विचारको सहमती र सहकार्यले समुदायको विकास हुन थालेको पाइन्छ । समुदायको विकासको लागी यो रेडियोका सैद्धान्तिक आधारहरू निम्न प्रकार रहेका छन्। 
यस सामुदायिक रेडियो प्रसारण क्षेत्र भित्रका आर्थिक सामाजिक तथा मानविय दृष्टीले पछाडी परेका वर्गलाई विशेष जोड दिने भनेर रेडियो ध्रुवतारा सामुदायिक एफ एमले निम्न कार्यक्रमहरूलाई लक्षित गरेको छ ।
भ्याएका क्षेत्रमा सञ्चारमा व्यापारिक विज्ञापनको महत्वबारे अझैं पनि चेतना नभएको कारण यसबाट प्राप्त श्रोत थोरै रहेको छ । अवलोकन भ्रमण शुल्क, सामाजिक संदेश, गा.वि.स. नगरपालिका र जि.वि.स. दैलेखबाट प्राप्त अनुदान, सरकारी तथा गैह्र सरकारी संघ संस्थाहरूसँगको साझेदारीमा उत्पादीत चेतना मुलक रेडियो कार्यक्रमहरू प्रसारणबाट हुने आय, सामुदायिक वनहरूबाट प्राप्त हुने अनुदान सहयोग, रेडियोबाट उत्पादित कार्यक्रम, लोकगित र संदेसका क्यासेट एल्बम विक्रि वितरण सदस्यता शुल्क र स्टुडियो बाहिर गरिने अतिरिक्त कार्यक्रमहरू को प्रत्यक्ष प्रसारणबाट जम्मा हुन आएको आय आदी स्रोतबाट रेडियो ध्रुवतारा एफ एमको आर्थिक कारोबार चलेको छ।
रेडियो ध्रुवतारा एफ एमको स्थापना कालदेखी अहिले सम्म स्रोताहरूको मन जित्नको लागी विभिन्न कार्यक्रमहरू सञ्चालन गर्दै आएको छ । यस सामुदायिक रेडियोले निम्न अनुसार कामहरू सफलता पूर्वक सम्पन्न गरेको छ ।
समुदायको विकास गर्ने क्रममा सबैभन्दा पहिले मानविय क्षमतामा भर पर्दछ । त्यो क्षमताको विकास गर्ने सञ्चारले एकमात्र भुमिका खेलेको पाइन्छ । यसैलाई ध्यानमा राखेर रेडियो ध्रुवताराले विविध चेतना मुलक कार्यक्रमहरू प्रसारण गर्दछ । यस सङ्गठन भित्रका पत्रकार तथा तालिम प्राप्त रेडियोकर्मीहरूले समुदायसँग मिलेर काम गर्ने हँदा समुदाय भित्रका श्रमीक देखी निती निर्माण तहसम्म सबै वर्गका आवाज समेटेर कार्यक्रमहरू तयार गर्दछन् । सबै कार्यक्रमहरू स्रोता प्रति जवाफदेही हुन्छन् । कार्यक्रममा अन्तरवार्ता स्थलगत रिपोर्ट, टेलिफोन वार्ता, जिल्लामा हुने विभिन्न धार्मिक संस्कृतिक कार्यक्रम, उद्योग व्यापार, स्थानिय चाडपर्व, मेला र भेलाको प्रत्यक्ष प्रसारण गरिन्छ । स्रोता नै न्यायधीस हुन् भन्ने ध्यानमा राखेर रेडियो प्रतिनिधी समूह, शिक्षक, विद्यार्थी, किसान, सामाजिक प्रतिष्ठान एवं सिप क्षमता अनुभव भएका नौलो कुरालाई महत्व दिइ थोरैलाई धेरैमा जानकारी गराइन्छ । सूचना र शिक्षामुलक कार्यक्रमहरूको लागी करिब 60% समय छुट्ट्याइएको छ । मनोरञ्जनात्मक कार्यक्रहरूको लागि करिब 40% समय छुट्टाइएको छ । कार्यक्रमहरूलाई निम्नानुशार बाँडिएको छ । 
