पथरी-शनिश्चरे नगरपालिका नेपालको पूर्वाञ्चल विकास क्षेत्र अन्तर्गत कोशी अञ्चलमा पर्ने मोरङ जिल्लामा अवस्थित एक नगरपालिका हो। मोरङ्ग जिल्लाको सदरमुकाम विराटनगरबाट करिव 54 किलोमिटर पूर्वोत्तर क्षेत्रमा अवस्थित पथरीशनिश्चरे नगरपालिकालाई नेपाल सरकारले मिति 2071-01-25 गते साबिक पथरी र शनिश्चरे गाउँ विकास समिति मिलेर नगरपालिकाको रुपमा घोषणा भई कार्यान्वयन भईरहेको नगरपालिका मध्येको एक नगरपालिका हो । यस नगरपालिकाको पूर्वमा उर्लावारी नगरपालिका, पश्चिम क्षेत्रमा वयरवन गाउँ विकास समिति, उतरमा जाते गाउँ विकास समिति र दक्षिणमा अमरदह र हसनदह गाउँ विकास समितिसँग सिमाना जोडिएको छ भने यस नगरपालिकाको क्षेत्रफल भने 53.7 वर्ग किमी छ। यस नगरपालिकामा करीब 80000 जनसङ्ख्या बसाेबास गरेकाे पाइन्छ । यस नगरपालिकालाइ 15 वटा वडा कायार्लयहरूमा विभाजन गरिएकाे छ ।साविकको शनिश्चरे बजार रहेको ठाँउलाई नगरपालिकाको केन्द्र बनाइएको छ। यो नगरपालिका 2068 साउन 1 देखि लागू हुने गरी बनाइएको हो तर कार्यन्वयनमा हाल 2071 जेष्ठ 4 देखि आएको हो। पथरी-शनिश्चरेलाई नगरपालिका घोषणा गर्दा साविकको पथरी र शनिश्चरे गाउँ विकास समितिहरू समावेश गरिएका हुन्। आर्थिक वर्ष 2068/69को बजेटमार्फत् मुलुकमा 41 नयाँ नगरपालिका थपिंदा पथरी-शनिश्चरे पनि नगरपालिका बनेको हो। महानगरपालिका, उपमहानगरपालिका र नगरपालिका गरी अब मुलुकमा कूल 190 भएका छन् भने गाविसको संख्या 3 हजार 9 सय 15 बाट घटेर 3 हजार 6 सय 33 भएका छन।
पथरी-शनिश्चरे नगरपालिका पथरी र शनिश्चरे गाविसहरू मिलेर बनेको हो। त्यसैले राष्ट्रिय जनगणना 2068 अनुसार तीन ठाउँको जनसङ्ख्यालाई जोडेर 49,808 रहेको छ।
ढाँचा:नेपालका नगरपालिकाहरू

