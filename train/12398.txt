ट्वान्टी20 सामान्यतया टिट्वान्टी भन्ने गरिन्छ । यो क्रिकेटको त्यो स्वरूप हो जसमा दुई टिमहरूको बीचमा बढीमा 20 ओभर को प्रतिस्पर्धा हुन्छ । यस खेलको सुरुवात संयुक्त अधिराज्यमा इङ्ल्यान्ड तथा वेल्स क्रिकेट बोर्डले सन् 2003 मा व्यावसायिक टिमहरू बीच खेल गराएर गरेको थियो । यस खेलले निकै कम समयमा आफ्नो स्वरूपको कारण चर्चा बटुल्न सफल भएको छ । यो खेलको समयावधि छोटो हुने भएकोले सबै वर्गको क्रिकेट प्रेमी बीच यो लोकप्रिय रहेको छ । यो खेलको एक इनिङ्ग 70-90 मिनेटमा सकिन्छ त्यसपश्चात 10-20 मिनेटको अन्तराल पछि अर्को इनिङ्गको खेल सुरु हुन्छ जसले गर्दा यो खेल 3 घण्टा भित्र सकिन्छ ।
क्रिकेट जगतमा ज्यादै लोकप्रिय भएको हुनाले तथा नतिजा चांडै आउने हुनाले आइसिसीले यस स्वरूपमा चासो राखेर सन् 2007 मा दक्षिण अफ्रिकामा पहिलो आइसिसी वर्ल्ड ट्वान्टी20 प्रतियोगिता गराएको थियो जसमा भारतले पाकिस्तानलाई फाइनलमा 5 रनले हराएर विश्वकप आफ्नो झोलामा हालेको थियो । पाकिस्तानले सन् 2009 जितेको थियो, त्यसै प्रकार इङ्ल्यान्डले सन् 2010, र श्रीलङ्काले सन् 2014 को प्रतियोगिता भारतलाई 6 विकेटले हराएर जितेको थियो ।

