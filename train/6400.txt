बैजनाथ देवतालाई बजीनाथ देवता पनि भन्ने गरिन्छ । बजीनाथ नाम गरेका कुनै प्राचीन ऋषिले देवताको मान्यता पाएका कारण उनको नामबाट नामाकरण भएको मानिन्छ ।
 यी देवताको मुल स्थान कञ्चनपुर जिल्ला दैजी गाउँ विकास समिति वार्ड नम्बर 5 भम्का देखि उत्तर सानो डाँडा माथि अवस्थिीत रहेको छ । दैजी गाउँ विकास समितिको वार्ड नम्बर 6 छेला देखि मोटर साइकलमा 7 मिनेट मै वेदकोट धार्मिक क्षेत्र तथा प्राचीन बैजनाथ भएको स्थानमा पुग्न सकिन्छ । यो स्थान पूर्व पश्चिम महेन्द्र राजमार्गसँग जोडीएको दैजी छेला रोडहुँदै जोगबुडा जाने बाटोको छेउ मै रहेको छ । प्राचीन बैजनाथको मुलस्थान रहेको स्थानको दक्षिणमा बैजनाको नयाँ मन्दिर स्थापना गरिएको छ । कैलाली र कञ्चनपुरमा रहेका सिद्धनाथ देवता बैजनाथ देवता, ग्वांसी-समैजी देवता कार्तिकेय देवता चर्चित प्राचीन देवता हुन्। वर्तमानमा यहाँ रहेको तालमा झण्डै 2 केजी तौल सम्मका माछाहरु खेलिरहेका प्रसस्त देखिन्छन् । झण्डै डेड विगाहा जतिको क्षेत्रफलमा फैलिएको यो तालको वरिपरि मन्दिरै मन्दिरहरु बनाईएकाछन् । प्राचीन बैजनाथ भनिने स्थान यहाँको तालको पूर्व कुनाको अलि माथि छ भने नयाँ बैजनाथ देवता तालको दक्षिण तर्फको अग्लो भागमा बनेको छ । यसको नजिकै सरस्वती माताको मन्दिर पनि निर्माण गरिएको छ । वेदकोट तालको पश्चिम कुनामा ठूला दुई स्तम्भ निर्माण गरिएका छन् । यसको नजिकै भजन कृर्तन स्थल र देवताहरुका स्थापना गरिएका छन् । यहाँ भक्तजनहरु रहने गर्दछन् । यस तालको दक्षिण झण्डै 300 मिटर तल पानीका धाराहरु रहेको रमणिय वनभोज स्थल रहेको छ । वडिदैजीको चौराहाबाट वेदकोट पर्यटक तथा धार्मिक स्थल रहेको स्थान 11 किलोमिटर उत्तरमा पर्दछ । यो क्षेत्र वर्तमान बेदकोट नगरपालिका वार्ड नम्बर 3 मा पर्दछ । 



बैजनाथ अछाम जिल्लामा अवस्थित एक गाउँ विकास समितिको नामपनि हो।


