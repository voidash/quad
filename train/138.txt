ह्यालिकार्नाससको मौसोलियम जसलाई माउसोलसको समाधि पनि भनिन्छ । यो प्राचिन विश्वका सात आश्चर्यहरू मध्ये एक हो । यो बर्तमान टर्कीमा रहेको थियो । यस समाधिको निर्माण इशापूर्व 353 देखि 350 को बिचमा गरिएको थियो । यस समाधिको शिल्पकार भनेर स्याटिरोस र पिथुस अफ प्रिन्सलाई चिनिन्छ । यो मौसोलियम लगभग 45 मिटर अग्लो रहेको थियो र यसको चारै तिर मुर्तिहरु रहेका थिए । प्रत्येक एक मुर्ति युनानी महान शिल्पकारहरुले बनाएका थिए । यसको सौन्दर्यताले यसलाई विश्वका सात आश्चर्यहरूको सुचिमा स्थान दिएको थियो । 12 शताब्दि देखि 15 शताब्दिको बिचमा आएको पटक पटकको भूकम्पले गर्दा यसको बिनाश भएको थियो ।


