भीमनिधि तिवारी एक नेपाली भाषाका बरिस्ठ साहित्यकार हुन।
उनको जन्म वि.सं. 1968 फागुन मसान्तमा काठमाडौंको डिल्लीबजारमा भएको थियो। पिता लालनिधि र माता नन्दकुमारी तिवारीका सुपुत्र भीमनिधिले सात वर्षको हुँदा मातृवात्सल्य गुमाए। राणाकालीन समयमा आफ्नै रूचिमा पाठशाला खोलेर चलाउने शिक्षा प्रेमी तिवारीले वि.सं. 1995 मा नेपाली साहित्य प्रेस खोले। वि.सं. 2006 साल तिर नेपाल नाटक सङ्घ खोले। आई. ए. सम्म गरेका तिवारी 32 वर्ष सरकारको अटुट सेवा गरेर उपसचिव पदमा पुगेपछि सेवा निवृत्त भए।
उनले दुई विवाह गरेको थिए।
उनको पहिलो रचनाका रूपमा वि. सं. 1991मा गोरखापत्रमा 'कविता हरायो' शीर्षकको कविता प्रकाशित भएको थियो। उनले नाटक, काव्य र कथा बढी कलम चलाएको देखिन्छ।
उनका काव्यात्मक कृतिहरूः तर्पण, कवितानन्द, वरशिक्षा, यशस्वी शव, विस्फोट, कविता कुन्ज, सिंहदरबार, बत्तीसपुतली, चाडवाड आदि हुन्। 
उनका अरू कृतिहरूः तिवारीका अप्रकाशित कविता, सहनशीला सुशीला, आदर्श जीवन, पुतली, काशीबास, किसान, नैनिकाराम, विवाह, पाँच ऐतिहासिक एकाङ्की, इन्द्रधनुष, आत्महत्या, महाराज भूपतिन्द्र, चौतारा लक्ष्मीनारायण, शिलान्यास, नोकर, सिद्धार्ध गौतम, सत्य हरिश्चन्द्र, माटोको माया, एकाङ्की पल्लव, एकाङ्की कली, बयासी र बीस गजल मेरो, नेपाली सामाजिक कहानी, पन्ध्र प्रबन्ध, इन्साफ, तितौरा मस्यौरा, तिवारी सूक्ति संग्रह आदि हुन्।
विस्फोट नामक पद्यविधाको ग्रन्थका लागि उनले वि.सं. 2017 सालमा मदन पुरस्कार प्राप्त गरेका हुन्। वि.सं. 2009 मा गो.द.बा., वि.सं. 2022 मा त्रिशक्ति पट्ट, वि.सं. 2013 मा शुभराज्याभिषेक पदक, जानपद सेवा पदक, जानपद दीर्घसेवा पट्ट र वि.सं. 2024 मा निदरल्यान्ड्सकी महारानीबाट अफिसर अफ द अर्डर अफ अरेञ्ज नासौको उपाधी पाएका थिए।
उनको निधन वि.सं. 2030 साल जेठ 19 गते काठमाडौंमा भयो।
