ब्यावहारिक विज्ञान तथा प्रविधि अनुसन्धान केन्द्र त्रिभुवन विश्वविद्यालयको सांगठनिक ढाँचाभित्र रही वि. सं. 2034 भाद्र 23 गते का दिन विधिवत स्थापना भएको हो । यो अनुसन्धान केन्द्र स्थापना भएदेखि नै ब्यावहारिक विज्ञान प्रविधि र आधाभुत विज्ञानको अनुसन्धानात्मक गतिबिधितर्फ उन्मुख भइ आएको छ । मुलत: यो अनुसन्धान केन्द्र देशको सर्वानगिन विकासको लागि आवश्यक आधारभूत प्रविधिहरुको पहिचान, प्रवर्धन र जगेर्ना गर्ने तर्फ सजग र जागरुक रही आएको छ ।
बहुआयामिक अनुसन्धानको माध्यमबाट देशका परम्परागत ज्ञान, सीप, र आधुनिक प्रविधि बिच समन्वय राख्ने गरि उपयुक्त प्रविधि उपलब्ध गराई ग्रामिण बिकाशलाई टेवा पुरयाउनु र यसका लागि देश/बिदेशका प्राज्ञिक संस्था र सरोकारवाला संस्थालाइ रणनितिक साझेदार बनाएर अगाडि बढ्नु यो अनुसन्धान केन्द्रको मुख्य ध्येय रहेको छ ।

