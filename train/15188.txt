नेपाली भाषाका महिला चलचित्र निर्देशकहरू भन्नाले नेपाली चलचित्र उद्योगमा संलग्न नेपाली महिला चलचित्र निर्देशकहरूलाई बुझाउँछ ।
नेपाली चलचित्रको इतिहास वि.सं. 2008 सालमा प्रदर्शनमा अएको नेपाली भाषामा बनेको पहिलो चलचित्र ''सत्य हरिशचन्द्र''बाट शुरू भएको मानिन्छ। यद्यपी यो नेपालमा नभएर भारतको कलकत्तामा बनेको थियो। नेपालमै बनेको पहिलो चलचित्र भने आमा हो जुन वि.सं. 2022 सालमा प्रदर्शन भएको थियो। 
नेपालमै चलचित्र बन्न थालेको इतिहासलार्इ हेर्दा पनि पाँच दशकभन्दा बढी भैसकेको छ। यो अवधिमा चलचित्रका निर्माण, अभिनय, श्रङ्गार, प्रविधि लगायतका विभिन्न पाटोमा महिलाको सहभागिता रहे पनि निर्देशनमा पुरूष निर्देशककै बाहुल्यता छ। अहिले बार्षिक करिब 200 को हाराहारीमा नेपाली चलचित्र बन्ने गरेका छन्। तर निर्देशनमा महिलाले पाउने अवसर भने एकदमै कम छ।
नेपालमै चलचित्र बन्न थालेको 36 बर्षपछि वि.सं. 2058 सालमा चलचित्र प्रेमयुद्ध मार्फत सुचित्रा श्रेष्ठ नेपालको पहिलो महिला निर्देशक भएकी थिइन्। उनले यसअघि टेलि-श्रङ्खला सहारा, समर्पण र भाइटीकाको निर्देशन र लेखन गरेकी थिइन्। उनले योङ एसिया टेलिभिजनका लागि वृतचित्र पनि निर्देशन गरेकी छिन्। यसका साथै उनले टेलिचलचित्र मा मुख्य सहायक निर्देशकको भूमिका निभाएकी थिइन्। उनले निर्देशन गरेको दोस्रो नेपाली चलचित्र को कसको हो। उनी 2073 सालमा पनि निर्वाचित भएकी छिन्। 
चर्चित टेलिचलचित्र तितो सत्यमा मुख्य सहायक निर्देशक दिपाश्री निरौला मानिन्छिन्। उनको पहिलो चलचित्र छक्का पञ्जाले अहिलेसम्मै सबैभन्दा बढी पैसा कमाउन सफल भएको छ। छक्का पञ्जाले कार्तिक 2073 सम्म 15 करोड कुल सङ्कलन गरेको थियो। जुन नेपाली चलचित्रले गरेको व्यापारमा अहिलेसम्मकै सबैभन्दा बढी हो। दिपाश्रीले चलचित्र छ एकान छ र वडा नं. 6 को निर्माणपछि निर्देशनमा हात हालेकी थिइन्।
नेपालकी चर्चित नायिक रेखा थापाले दर्जनाै चलचित्रकाे अभिनयपछि हिम्मतवालीकाे निर्देशन गरेकी थिइन्। वि.सं. 2071 सालमा प्रदर्शनमा अाएकाे हिम्मतवाली व्यापारिक हिसाबले सफल मानिएकाे चलचित्र हाे। 
भिजुअल एडिटरकाे लामाे अनुभवपछि चलचित्र निर्देशनमा अाएकी दीपा बस्नेतले निर्देशन गरेकाे पहिलाे चलचित्र अन्तराल हाे। उनलार्इ पढेर अाएकी निर्देशक पनि भनिन्छ। उनले काठमाडाैंकाे अाेस्कार कलेज अफ फिल्म स्टडिज्बाट चलचित्र निर्देशनमा स्नातक गरेकी थिइन्। उनकाे दाेस्राे चलचित्र ''श्री 5 अम्बरे'' हाे । 
सम्झना उप्रेती राैनियारद्वारा निर्देशित पहिलाे चलचित्र मेघा हाे। वीर गणेशमान, मामाघर, मनमन्दिर, सिउँदोको सिन्दुर जस्ता चलचित्रमा सहायक निर्देशक हुँदै रौनियारले बलिउडका जेनिफर, राइट या रंग जस्ता हिन्दी र भोजपुरी चलचित्र खेलामा सहायक निर्देशकको अनुभव बटुलिसकेकी छिन्।
एकदशक लामाे सम्पादनकाे अनुभव पछि रक्षा सिंहले चलचित्र दम गेमबाट निर्देशन शुरू गरेकी हुन् । फिल्म निर्देशन अघि सिंहले करिब 3 दर्जन चलिचत्रकाे सम्पादन गरेकी उनी नेपाली चलचित्रकी पहिलाे महिला सम्पादक पनि हुन्।
छाेटाे चलचित्र कागज बाट चर्चा बटुलेकी निलु डाेमा शेर्पाले चलचित्र हाउफन्नी निर्देशन गरेकी छिन्।
