2063 साल चैत्र 7 गते रौतहटको गौरस्थित राईसमिलमा मधेशी जनाधिकार फोरम र तात्कालीन नेकपा माओवादी एउटै स्थानमा छुट्टै मार्च बनाएर सभा गर्न लाग्दा दुई पक्ष बीच झडप हुदा 27 जना माओवादी कार्यकर्ताको घटनास्थलमै र एकजनाको उपचारका क्रममा मृत्यू भएको थियो । सोही झडपमा कैयौ घाईते भएका थिए । यसै घटनालाई ‘गौर हत्याकाण्ड’ भनिन्छ। 
पर्सा, बारा र रौतहट मा रयाली गर्ने मधेशी जनाधिकार फोरमको योजना अनुरुप रौतहट जिल्ला स्तर समितिले 21 मार्चमा गौरको धान मिल क्षेत्र मा रयालीको सार्वजनिक घोषणा तथा व्यवस्थित गर्ने अग्रिम तयारी थालेको थियो। मधेशी जनाधिकार फोरम को यो निर्णयको एक हप्ता पछि नेकपा माओवादीले पनि सोहि ठाउमा कार्यक्रम आयोजना गर्ने निर्णय गर्यो। रयालीको दुई दिन अघि देखि नै तनावको सिर्जना हुने आशा गरिएको थियो।
झन्डै 1500 देखि 4000 को संख्यामा फोरमका समर्थकहरू बिहान देखिनै खडा र भाटासंग जुलूस र रैलीको लागि गौर आइपुगे। फोरमका कार्यकर्ताहरु नेकपा-माओवादीका समर्थकहरुसंग भिड्ने तथा आक्रमण गर्ने तयारीका उपस्थित थिए। तत्कालिन नेकपा-माओवादीका केहि कार्यकर्ताले पनि बन्दूक र सकेट बम, साथै अन्य विस्फोटक उपकरणसंग उपस्थित थिए। यसरी झन्डै दिउसो 1:45 बजे, 15 जना हतियारधारीहरुले माओवादीको कार्यक्रम विथोल्ने तथा तनावपूर्ण स्थितिको सिर्जना गरे र परिणाम स्वरूप हत्याकाण्ड भयो। 
