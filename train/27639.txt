उषा खड्गी सातौं मिस नेपाल हुन्। सन् 2000मा भएको मिस नेपाल प्रतियोगिता उनले जितेकी थइन् । उनको विवाह नेपाल टेलिभिजनको कार्यक्रम प्रस्तोता जिपि तिमिल्सिनासँग भएको थियो ।
वीरगञ्ज निवासी उत्तमबहादुर खड्गी र उर्मिला खड्गीकी सुपुत्री उषाले सन् 1999मा पोखरा सुन्दरी प्रतियोगितामा भाग लिई प्रथम रनर-अपको उपाधी हासिल गरेकी थिइन्। तीन दिदी-बहिनी र एक भाइहरूमध्ये जेठी उषाले एस.एल.सी. वीरगञ्ज कन्या माध्यमिक विद्यालयबाट उत्तीर्ण गरेकी थिइन्। हरिखेतान महिला बहुमुखी क्याम्पस, वीरगञ्जबाट आई.ए. उत्तीर्ण भएकी उषा मिस नेपाल हुँदा सोही क्याम्पसमा बी.ए. मा अध्ययनरत थिइन्।
वीरगञ्जबाट उनले प्रतिनिधित्व गरेको मिस नेपाल प्रतियोगिता - 2000, काठमाडौंं जेसिज र हिडन ट्रेजरले आयोजना गरेको थियो । उनीपछि प्रथम रनर-अप र द्वितीय रनर-अप क्रमशः बिव रन्जीत र जस्मिन श्रेष्ठ भएका थिए ।
