रेणु चन्द भट्ट नेपालको संविधान सभाको सदस्य हुन् ।
उहाँका बुबाको नाम गोपाल चन्द र आमाको नाम राधा चन्द हो । गोपाल चन्द नेकपा का पुराना नेता हुनुहुन्छ । पछि उहाँले बैतडीमा एकीकृत नेकपा को जिल्ला ईन्चार्ज भएर पनि काम गर्नुभयो । राजनीतिक पारिवारिक पृष्ठभूमिमा हुर्केकाले रेणुलाई राजनीतिक रुपमा अघि बढ्न सहयोग गरेको छ । 
उनले स्नातकसम्म अध्ययन गरेकी छिन् ।
बि.सं.2052 सालमा तत्कालिन नेकपा मा प्रवेश गरेकी चन्द बि.सं. 2057 सालदेखि सशस्त्र बिद्रोहमा सकृय हुनुहुन्थ्यो । बि.सं. 2064 सालको संविधानसभा निर्वाचनमा बैतडी क्षेत्र नम्वर 2 मा एकीकृत नेकपा का तर्फबाट चुनाव लडेकी रेणु चन्द 20 हजार 21 मत ल्याई निर्वाचित हुनुभएको थियो । उहाँका निकटतम प्रतिद्वन्दी नेपाली काँग्रेसका विनयध्वज चन्दले 6 हजार 3 सय 66 र तेश्रो स्थानमा रहेका नेकपा का माया भट्टले 5 हजार 6 सय 46 प्राप्त गर्नु भएको थियो ।
संविधानसभा निर्वाचन, 2064 मा महाकाली अञ्चलबाट प्रत्यक्ष तर्फ निर्वाचन लड्ने उहाँ एकीकृत नेकपा को एक मात्र महिला उम्मेदवार हुनुहुन्थ्यो ।
संविधानसभामा उहाँ संवैधानिक समितिको सदस्य हुनुभयो । चन्द एकीकृत नेकपा को सेती महाकाली राज्य समिति सचिवालय सदस्यका साथै अखिल नेपाल महिला संघ की केन्द्रीय सचिवालय सदस्य हुनुहुन्थ्यो । 
