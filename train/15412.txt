सगरमाथा अञ्चल ओखलढुङ्गा जिल्लाको माम्खा नामक गाउँमा जन्मिएर काठमाडौं नक्सालमा वसोवास गर्ने रघुनाथ पोखर्याल भट्ट उपनामले पनि परिचित रहेको पाइन्छ । दुध पोखरेल र पानी पोखरेलको गोत्र फरकफरक भएकाले उनले दुध पोखरेलकी छोरीसँग विवाह गरेका थिए र सामाजले अप्ठारो मान्छ भनेर भट्ट उपनाम राखेका थिए भन्ने भनाइ छ । उनको प्राप्त प्रकाशित कृति रामायण सुन्दरकाण्ड हो । रामभक्ति धारालाई अगाडि बढाउने कार्यमा उनको ठुलो योगदान रहेको पाइन्छ ।
