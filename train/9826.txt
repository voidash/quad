


-->
चिनियाँ-तिब्बती भाषा परिवार जनसङ्ख्याका आधारमा भारोपेली भाषा परिवार पछिको दोस्रो ठूलो भाषा परिवार हो। ईथ्नोलोग का अनुसार यस परिवारमा 455 भाषाहरू रहेको छ। यस भाषा परिवारको प्रमुख भाषाहरू चिनियाँ भाषा, बर्मेली भाषा र तिब्बती भाषा मुख्य भाषा हुन्। यस भाषा परिवारमा निम्नस्तरीय विभाजनहरू स्पष्ट भएतापनि उच्चस्तरीय विभाजनमा एकमत छैन। यस भाषा परिवारलाई दुई ठूला विभाजन चिनियाँ भाषाहरू र तिब्बती-बर्मेली भाषाहरूमा गर्दा थुप्रै खोजकर्ताहरूले गैरचिनियाँ भाषाहरूको एउटै उत्पत्ति नभएको मान्दछन्।
