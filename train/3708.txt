जिम्दो नेपालि भासा नेपाली भाषामा यसका प्रयोगकर्ताकाे स्वभाविक उच्चारणकाे अनुकूल लेखन हुनुपर्छ भन्ने शिवराज आचार्यले वि. सं. 2024 ताका देखि चलाएकाे अभियान वा अान्दाेलन हो । यहाँ हाल शुद्ध मानिने जिउँदाे नेपाली भाषाकाे सट्टामा जिम्दाे नेपालि भासा भन्ने हिज्जे प्रयाेग गरिएकाे छ । शिवराज आचार्यले याे विचार सम्बन्धित लेखहरू सङ्ग्रह गरेर "जिम्दाे नेपालि भासा पैलाे खण्ड" वि. सं. 2030 मा र "जिम्दाे नेपालि भासा दाेस्राे खण्ड" वि. सं. 2037 मा प्रकाशित गरेका थिए । यसै सिद्धान्तकाे व्याख्याकाे रूपमा उनकाे नेपाली वर्णाेच्चारणशिक्षा  भन्ने पुस्तक पनि साझा प्रकाशनबाट प्रकाशित भएकाे थियाे ।
हाल याे अभियान त्यति सक्रिय नरहे पनि शिवराज आचार्यले अाफ्ना कृतिहरूमा यसै अनुरूपकाे हिज्जे प्रयाेग गर्ने गरेका छन् भने बिभिन्न समयका अभियान तथा शब्दकाेशहरूले पनि याे सिद्धान्तकाे कुनै न कुनै रूपमा अनुसरण गरेका छन् । नेपाली भाषा लेखनकाे इतिहासमा याे अभियानकाे सकारात्मक र नकारात्मक दुवै खाले चर्चा हालसम्म पनि भैरहेकाे छ ।
