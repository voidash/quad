अँडिर अथवा अंडी औषधीय गुणभएको फूल फुल्ने वनस्पति हो ।
कब्जियत, ज्वरो, ब्रोङकाइटिस, कफ, कुष्ठरोग, चर्मरोग, साइटिका लगायका नसाका रोग, पेटको रोग, पेट भित्र पानी जमेमा जराको सेवन गरिन्छ। जलेको, घाउ–खटिरा, रतन्धो, जोर्नी दुखेको, पिसाव पोल्ने रोगमा पातको रस दलिन्छ/खाइन्छ। घाउ र जीउमा आएको गाँठागुँठीमा फूल र फलको रस दलिन्छ। कमजोर यौनशक्ति, कब्जियत, अजीर्ण–अपचमा बीउ उपयोगी छ। कुर्कुच्चा र छाला फुटेको र मांशपेशी तथा जोर्नी दुखेकोमा बीउको लेदो वा बीउबाट निकालिएको तेल दलिन्छ। बिच्छीले टोकेकोमा अँडिरको तेल दलिन्छ। हरियो पातलाई तताएर स्तन र छातीलाई सेक्दा सुत्केरी महिलाको स्तनमा दूधको मात्रा बढ्छ भन्ने विस्वास पाइन्छ। 

