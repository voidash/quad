जुन शोधमा ठूला प्रतिदर्श वा सम्पूर्ण जनसङ्ख्याको निश्चित समय बिन्दुमा अध्ययन गरिन्छ त्यसलाई अनुप्रस्थ क्षेत्र अध्ययन भनिन्छ । 
शोध अध्ययनमा कुनै तथ्य, घटना, वा सिद्धान्तको बारम्बार खोजी र विश्लेषण गरिएको हुन्छ त्यसैले यसलाई अनुसन्धान भनिन्छ । तथ्याङ्कलाई परिष्कार गरेर प्रस्तुत गर्नु पर्ने भएकोले यसलाई शोध पनि भनिन्छ । 
यदि शून्य प्राक्कल्पना सत्य हुन्छ तर परिकलनमा त्यो अस्वीकृत हुन गयो भने त्यसलाई अल्फा विभ्रम वा कोटि विभ्रम भनिन्छ । 
शोधका लागि प्राप्त गरिने सूचना नै आकडा/तथ्याङ्क हो । यो गुणात्मक वा संख्यात्मक दुवै हुनसक्छ । 
समाजका विशेष वर्गको अध्ययन विश्लेषण गर्ने विधिलाई इथ्नोग्राफी वा नृजातीय शोध भनिन्छ ।
यदि अनुमान एकातर्फ का लागि मात्र परीक्षण गरिन्छ भने त्यसलाई एक पुच्छ परीक्षण) भनिन्छ । तर निश्चित विश्वास्य स्तरका लागि परीक्षण गरिन्छ भने त्यसलाई द्विपुच्छ परीक्षण भनिन्छ ।  
दुईभन्दा बढी प्रतिदर्शहरुलाई तिनीहरुको मूल समष्टिसंग तुलना गर्नु पर्यो मध्यकको सट्टा विचरण variance को प्रयोग गरिन्छ, त्यसैले यस विश्लेषणलाई विचरणको विश्लेषण ANOVA भनिन्छ । 
विगतका तथ्य, घटना वा प्रमाणको आधारमा वर्तमानमा शोध गर्ने विधिलाई ऐतिहासिक शोध भनिन्छ ।
यसलाई अप्राचलिक परीक्षण non parametric test पनि भनिन्छ । किनभने यो गुणात्मक विश्लेषण र यसको मध्यक वा प्रमाप विचलन गणना गर्न सकिंदैन । यस परीक्षणमा कुनै गुणको उपस्थिति र अनुपस्थिति सम्बन्धी परिकल्पना परीक्षण गरिन्छ । यसको नापको संकेत लागि ग्रीक अक्षर काई प्रयोग गरिन्छ ।
सानो जनसङ्ख्या वा साना प्रतिदर्शको लामो समय अवधिसम्म निरन्तर गहन अध्ययन गर्ने विधि काल श्रेणी विश्लेषण प्रकृतिको हुन्छ ।
प्रतिचयन वितरणको मध्यक र समष्टि मध्यक बराबर हुन्छ किनभने प्रतिचयन वितरण जहिले पनि सामान्य रुपमा वितरित भई यसले सामान्य वक्र रेखाको स्वरुप ग्रहण गर्दछ ।फलस्वरुप मध्यक मूल्य वितरणको मध्यमा केन्द्रित हुन जान्छ । यसलाई केन्द्रीय परिसीमा साध्य भनिन्छ ।
ती सबै शोध जसको उद्देश्य कुनै अज्ञात कारणको खोजी गर्नु हो तिनीहरुलाई खोजमूलक शोध भनिन्छ । 
जुन शोधमा परिमाणात्मक विश्लेषणको सीमित प्रयोग हुन्छ त्यसलाई गुणात्मक शोध भनिन्छ ।
शोधार्थीले आफ्ना अनुभवको आधारमा बढीभन्दा बढी जानकारी प्राप्त गर्नसक्ने प्रतिदर्श छनौट गर्छ भने त्यसलाई गैर प्रायिकता वा सविचार प्रतिचयन भनिन्छ । 
यस विधिमा कुनै विधिको प्रयोग गरिंदैन । उपलब्ध तथ्यहरु जे जस्ता छन् तिनीहरुको वस्तुगत विश्लेषण गर्दै वास्तविकता प्राप्त गर्ने प्रयास मात्र गरिन्छ । प्राप्त परिणामलाई भने सामान्यीकृत गरिन्छ ।
कुनै घटना जे जसरी अवलोकित भएको छ, त्यसलाई फिनोमेना– घटना भनिन्छ । त्यसैले कुनै घटनाको सम्पूर्ण विवरणलाई फिनोमेनोलोजी– घटना क्रिया विज्ञान भनिन्छ ।
सामान्यतः 30 भन्दा ठूला प्रतिदर्शको सन्दर्भमा यस जेड–परीक्षणको प्रयोग हुन्छ किनभने यस अवस्थामा प्राप्त वितरण घण्टी आकारको हुन्छ ।
साना प्रतिदर्शको वितरणलाई टी परीक्षणबाट विश्लेषण गरिन्छ । टी वितरण पनि सामान्य वितरण जस्तै हुन्छ तर यसको शीर्ष अग्लो र दुवै पुच्छ सामान्य वितरणभन्दा लामा हुन्छन् । टी परीक्षण गर्दा प्रतिदर्श संख्याभन्दा एक कमको तालिका मान दिइएको सार्थकता स्तरमा पत्ता लगाइन्छ । 
यस अन्तर्गत आफ्नो समस्या अनुरुपको कुनै ग्रामीण क्षेत्रमा छिटो भ्रमण गरी उपलब्ध सूचनादाताहरुबाट कमभन्दा कम समयमा सूचना संकलन गरिन्छ ।
तथ्याङ्कको प्रतिनिधि मूल्य वा औसत मूल्य प्राप्त गर्ने कामलाई तथ्याङ्क केन्द्रीकरण भनिन्छ । यसैलाई केन्द्रीय प्रवृत्तिको नाप पनि भनिन्छ । तथ्याङ्कशास्त्रमा यसका अनेक नापहरु हुन्छन् । 
शोधका लागि प्रयोग गर्नु पूर्व शोधको प्रयोजन, विधिप्रणाली अनुरुप सूचना संशोधन गर्ने कामलाई प्रशोधन भनिन्छ । 
शोध तथ्याङ्क जम्मा गरेपछि तिनीहरुलाई वर्गीकरण र तालिकीकरण गरिन्छ यसलाई तथ्याङ्क व्यवस्थितिकरण गर्नु भनिन्छ । 
यसलाई सार्थकता परीक्षण, आनुमानिक तथ्याङ्कशास्त्र, वा परिकल्पना परीक्षण Hypothesis test पनि भनिन्छ । जेड परीक्षण, टी परीक्षण, एफ परीक्षण, काई वर्ग परीक्षण मुख्य तथ्याङ्कीय परीक्षणहरु हुन् । 
कुनै समष्टिबाट प्राप्त गर्न सकिने सबै सम्भाव्य प्रतिदर्शको वितरणलाई प्रतिचयन वितरण भनिन्छ । 
प्रतिदर्शज थुप्रै हुन्छन् तर प्राचल एउटै हुन्छ । त्यसैले प्रतिदर्शज र प्राचल बराबर पनि हुन सक्छन् र फरक हुन पनि सक्छन् । यस अन्तरलाई तथ्याङ्कीय भाषामा प्रतिचयन विभ्रम भनिन्छ ।
समष्टिबाट अध्ययनका लागि छनौट गरिएका केही प्रतिनिधि तथ्यहरुलाई प्रतिदर्श वा साम्पल भनिन्छ । 
तथ्याङ्कहरु आफ्ना मूल प्रवृत्तितर्फ फर्कने प्रवृत्ति हुन्छ । यसलाई प्रतिपगमन भनिन्छ । यस आधारमा स्वतन्त्र चलराशिहरुका भावी प्रवृत्तिको अनुमान गर्न सकिन्छ । 
प्रमाप विचलनलाई मध्यकबाट प्राप्त गरिएका विचलनको वर्गका औसतको वर्गमूलका रुपमा परिभाषित गरिन्छ । त्यसैले यसलाई द्वितीय क्रमको औसत पनि भनिन्छ । 
समष्टिबाट प्राप्त गर्न सकिने सबै प्रतिदर्शका विशेषता को वितरण अर्थात् प्रतिचयन वितरणको प्रमाप विचलनलाई प्रमाप विभ्रम भनिन्छ । यसको प्रामाणिक मान एक हुन्छ ।  
स्वतन्त्र चलराशि र आश्रित चलराशिबीचका सम्बन्धको वैज्ञानिक एवं नियन्त्रित अध्ययन गर्ने विधिलाई प्रयोगात्मक शोध भनिन्छ । यस शोधमा प्रयोगलाई बारम्बार दोहोर्याउन सकिन्छ । सामाजिक विज्ञानमा यो विधि जे एस मिलको एक चलराशि सिद्धान्तमा आधारित छ । 
समष्टिको औसत मूल्य लाई समष्टिज वा प्राचल भनिन्छ । प्रतिदर्श मध्यकबाट यसलाई अन्तर गर्नका लागि समष्टि मध्यकलाई म्यु र प्रमाप विचलनलाई सिग्मा ले संकेत गरिन्छ । तुलना गर्नु होस् Statistic ।  
शोधको प्रामाणिकता जाच गर्ने आधार यस प्रकार छन्– तार्किक विश्लेषण गर्नु, विशेषज्ञहरुबाट स्वीकृत गराउनु, र स्वतन्त्र मापदण्डबाट पुष्टि गर्नु ।
कुनै आवृत्ति वितरणको सापेक्षिक आवृत्ति वितरणलाई प्रायिकता वितरण भनिन्छ । सामान्य वितरण पनि एक प्रायिकता वितरण हो । 
समस्याहरुको समाधानका व्यावहारिक उपायमा केन्द्रित शोधलाई प्रायोगिक शोध भनिन्छ । 
दुई वा दुईभन्दा बढी चलराशिहरुका बीचको सम्भावित सम्बन्ध बताउने सानो कथनलाई प्राक्कल्पना भनिन्छ । 
ज्यादै साना प्रतिदर्शलाई प्वासों वितरणद्वारा परीक्षण गरिन्छ । यदि वितरण J आकारको छ भने पनि यस परीक्षणलाई उचित मानिन्छ । 
सार्थकता परीक्षणमा निर्णय दिनु अघि प्रतिदर्शजको मान परिकलन गर्नु पर्छ । तालिकामा दिइएको सार्थकता स्तरमा तालिका मान पत्ता लगाइन्छ । यदि तालिका मान परिकलित मानभन्दा बढी छ भने शून्य परिकल्पना स्वीकार गरिन्छ अन्यथा शून्य परिकल्पना अस्वीकार गरिन्छ । 
जुन शोधमा आश्रित चलराशिको माध्यमबाट स्वतन्त्र चलराशिको व्यवहार विश्लेषणको प्रयास गरिन्छ, त्यसलाई पश्चोन्मुखी शोध भनिन्छ ।
यति नै भन्ने एक निश्चित अनुमानलाई बिन्दु अनुमान वा निश्चित अनुमान भनिन्छ । तर यतिदेखि यतिसम्म भनेर दुई निश्चित सीमाहरु भित्र अनुमान गरिन्छ भने यसलाई लगभग अनुमान वा अन्तराल अनुमान भनिन्छ । यो नै परिकल्पना परीक्षणको आधार हो । 
यदि शून्य प्राक्कल्पना असत्य हुन्छ तर परिकलनमा त्यो स्वीकृत हुन गयो भने त्यसलाई बीटा विभ्रम वा द्वितीय कोटि विभ्रम भनिन्छ ।
शोधबाट प्राप्त सूचनालाई निश्चित अर्थ लाग्ने गरी अङ्कमा प्रस्तुत गर्नु नै मापन हो । यस्तो मापन नाममात्रको, क्रमसूचक, अन्तराल वा आनुपातिक हुनसक्छ । 
जुन शोधको उद्देश्य सिद्धान्त निर्माण वा संशोधन हुन्छ, त्यसलाई मौलिक शोध भनिन्छ । 
जुन शोधमा शोधकर्ताले आफ्नो क्षेत्रमा गई त्यहा“का मानिसहरुको भेला गराई छलफल गराएर सूचना प्राप्त गर्र्छ, त्यसलाई लक्षित समूह छलफल विधि भनिन्छ । 
कुनै एक शोध एकाईको अनुभवका तथ्याङ्क, वातावरण र यसको आपसी सम्बन्धको विस्तृत वर्णन गर्नुलाई केस स्टडी भनिन्छ । यो काल श्रेणी विश्लेषणात्मक प्रकृतिको अध्ययन हो अर्थात् निश्चित एकाईको लामो सम्म अध्ययन गर्नु पर्छ । 
जुन शोधमा प्रत्येक चलराशिको विवरणात्मक जानकारी प्रस्तुत गरिन्छ, त्यसलाई व्याख्यात्मक शोध भनिन्छ ।
यसलाई अपकिरणको नाप पनि भनिन्छ । किनभने यी नापहरुले औसत मूल्यभन्दा तथ्याङ्कहरु कति टाढासम्म फैलिएका हुनसक्छन् भन्ने अनुमान प्रदर्शित गर्छन् । विस्तार, मध्यक विचलन, प्रमाप विचलन आदि विचरणशीलताका नाप हुन् । 
कुनै व्यक्तिको जीवन, घटना, र अनुभवको विश्लेषणात्मक व्याख्या गर्ने शोध विधिलाई विवरणात्मक शोध भनिन्छ । यसलाई वृत्तान्त विधि भन्न सकिन्छ ।
कुनै पनि शोध निष्कर्ष त्यस बेलासम्म उपयोगी मानिंदैन जबसम्म त्यसका निष्कर्षको विश्वसनीयता प्रमाणित हुदैन । परिणामको विश्वसनीयताका तीन आधार हुन्छन्– स्थिरता, संगतता, र पुनः परीक्षणीयता । 
प्रतिदर्शजका वितरण अन्तर्गतको जति क्षेत्रफललाई विश्वासपूर्वक लिन सकिन्छ, त्यसलाई सार्थकता स्तर भनिन्छ । विश्वास्य स्तरले सार्थकता सतर निर्धारण गर्दछ । यदि 95 प्रतिशत विश्वास्य स्तर लिइन्छ भने यसको अर्थ हो सार्थकता स्तर 5 प्रतिशत छ । विश्वास्य स्तर 99 प्रतिशत भए सार्थकता स्तर 1 प्रतिशत हुन्छ । 
तथ्याङ्कीय सार्थकता परीक्षणमा सर्वप्रथम शून्य प्राक्कल्पना गर्ने सामानय प्रचलन छ । यसको अर्थ के हो भने समष्टिज र प्रतिदर्शजमा शून्य अन्तर छ अथवा दुइ प्रतिदर्शजमा शून्य अन्तर छ ।
शोधको अर्थ हुन्छ– परिष्कार गर्नु । शोध अध्ययनमा कुनै तथ्य, घटना, वा सिद्धान्तको बारम्बार खोजी र विश्लेषण गरिएको हुन्छ त्यसैले यसलाई अनुसन्धान पनि भनिन्छ ।
शोध अनुसन्धानको क्रममा प्रयोग गरिने वैज्ञानिक चरणहरुको सामूहिक नाम शोध विधि हो । यसका दुइ मुख्य पक्ष हुन्छन्–1. शोधार्थीले आफुले गर्न आटेको शोधका लागि के कस्ता तथ्याङ्क प्रयोग गर्ने हो सो स्पष्ट गर्नु । 2. संकलन गरिएका तथ्यको आधारमा विश्लेषण, व्याख्या र परीक्षणका लागि के विधिहरु प्रयोग गर्ने सो कुरा तय गर्नु ।
यस शब्दका तीन अर्थ हुन्छन्– 1. आकडा/तथ्याङ्क, 2. तथ्याङ्क शास्त्र, 3. प्रतिदर्शज । पहिलो अर्थ बहुवचनको रुपमा, दोस्रो एकवचनको रुपमा र तेस्रो अर्थ एकवचन र बहुवचन दुवै रुपमा प्रयोग हुन्छ । कुनै समष्टिबाट तथ्याङ्कीय विधिबाट प्राप्त गरिएका प्रतिनिधि एकाईहरुलाई प्रतिदर्श वा साम्पल भनिन्छ । यसका विशेषताहरु मध्यक, प्रमाप विचलन इत्यादिलाई प्रतिदर्शज वा स्टाटिस्टिक भनिन्छ । 
प्रतिदर्श संख्याभन्दा एक कम संख्यालाई स्वातन्त्र्यांश म ा भनिन्छ । टी परीक्षण र काई वर्ग परीक्षणमा प्रतिदर्श संख्याभन्दा एक कमको तालिका मानलाई परिकलित मानसंग तुलना गरिन्छ । 
शोध अनुसन्धान क्षेत्रका प्रत्येक एकाईबारे विस्तृत सूचना एकत्र गर्नुलाई संगणना विधि भनिन्छ ।
यस विधिमा शोधको प्रत्येक एकाई छनौट हुनसक्ने बराबर सम्भावना हुन्छ । शोधमा यस्तो प्रतिचयनलाई राम्रो मानिन्छ । किनभने यसबाट परिकल्पनाको परीक्षण गर्न सकिन्छ ।  
शोध प्रस्ताव तयार पार्दा जे जति सामग्री प्रयोग गरिएको हुन्छ त्यसको वर्णक्रम र समयक्रम अनुसार उल्लेख गर्ने विशेष प्रक्रियालाई सन्दर्भ भनिन्छ । यसका ए पी ए, एम एल ए लगायतका अनेक पद्धतिहरु छन् । जुन पद्धति प्रयोग गरेपनि लेखाईमा सबै स्थानमा सोही पद्धति प्रयोग गर्नु पर्छ । 
शोध अध्ययनको एकाई भएको सम्पूर्ण क्षेत्रलाई पपुलेशन, युनिवर्स Universe, वा प्रतिदर्श क्षेत्र Sample space भनिन्छ । यसबाट नै प्रतिदर्श प्राप्त गरिन्छ । यसलाई प्राविधिक रुपमा समष्टि भनिन्छ ।  
जुन विषय वस्तुको अध्ययन र विश्लेषण गरिन्छ, त्यसलाई शोधको भाषामा समस्या भनिन्छ । यसका आधारमा शोधको शीर्षक, उद्देश्य, सीमा र मेथोडोलोजी निर्धारण हुन्छ ।
पी आर ए विधिमा शोधकर्ता स्वयं पनि शोध क्षेत्रको एक एकाईको रुपमा व्यवहार गर्छ । यसले गर्दा ग्रामीण क्षेत्रमा जानकारी प्राप्त गर्न सजिलो हुन्छ । 
दुई चलराशिहरु बीच सम्बन्धको मात्रा के कति प्रतिशत छ भनेर नाप गर्ने विधि नै सहसम्बन्ध हो । यसको मान नाप 0 देखि 1 सम्म हुन्छ । जहा“ 1 भनेको शत प्रतिशत सम्बन्ध हो । शून्य भनेको सम्बन्धको पूर्णतया अभाव हो । यो सम्बन्ध धनात्मक वा ऋणात्मक हुनसक्छ । 
वितरणको एक प्रकार हो जसमा वितरणको मध्यक, मध्यिका, र बहुलक एउटै हुन्छ । पहिलो र तेस्रो परिघातको मान शून्य हुन्छ तथा पृथुशीर्षत्वको मान 3 हुन्छ । यसलाई जेड वितरण वा घण्टी वक्र bell shaped curve पनि भनिन्छ । यसका अन्य विशेषताहरु पनि हुन्छन् । 
शोध क्षेत्रसंग सम्बन्धित उपलब्ध सबै सूचना संकलन गर्नुलाई क्षेत्र सर्वेक्षण भनिन्छ । यो एक प्रकारको विवरणात्मक अध्ययन हो । यस विधिलाई सर्वे, स्टेटस सर्वे र नर्मेटिभ ट्रेन्ड सर्वे पनि भनिन्छ ।
