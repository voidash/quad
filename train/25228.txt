सार्वजनिक खरिद अनुगमन कार्यालय नयाँ सार्वजनिक खरिद ऐन, 2063 को कार्यान्वयन पश्चात सोही ऐेन अनुरूप स्थापना भएको निकाय हो । सार्वजनिक खरिद अनुगमन कार्यालयले नेपालको सार्वजनिक निकायमा हुने खरिदको अनुगमन गर्ने कार्य गर्दछ । सार्वजनिक खरिदको नियमन गर्न प्रधानमन्त्रिको मातहतमा रहने गरी मिति 2064।05।03 मा सार्वजनिक खरिद अनुगमन कार्यालयको स्थापना गरिएको हो । यस कार्यालयले विशेष गरि सार्वजनिक संस्थाहरूमा हुने खरिदमा असल सुसासन, खरिदमा भ्रष्टाचार भए नभएको अनुगमन गर्ने तथा सार्वजनिक निकाय तथा आपूर्तिकर्ता ठेकेदार बिचको विश्वनियता बढाउने हेतुले खरिदको अनुगमन, सार्वजनिक खरिदको लागी आवश्यक पर्ने कागजातको ढाँचा तयार तथा सार्वजनिक खरिद सम्बन्धमा राय पत्रहरु जारी गर्ने कार्य गर्दछ ।
