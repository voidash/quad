भिमाद तनहुँ जिल्लाको मध्य-पश्चिम क्षेत्रमा फैलिएको एक नगरपालिका हो । विसं 2073 सालमा नेपालको नयाँ प्रादेशिक संरचना कायम गर्दा तनहुँ जिल्लामा अरुनोदय, किहूँ, भानुमती, ऋषिङ रानीपोखरीको वडा नं. 9, सामुङ भगवतीपुरको वडा नं. 2, गजरकोटको वडा नं. 9, माझकोटका वडाहरू र साविकको भिमाद गाउँ विकास समितिहरूलाई समेटेर भिमाद नगरपालिका घोषणा गरिएको हो ।
प्रदेश नं. 4 स्थित तनहुँ जिल्लामा अरुनोदय, किहूँ, भानुमती, ऋषिङ रानीपोखरीको वडा नं. 9, सामुङ भगवतीपुरको वडा नं. 2, गजरकोटको वडा नं. 9, माझकोटका वडाहरू र साविकको भिमाद गाविसहरूलाई मिलाएर भिमाद नगरपालिका बनाइएको हो । त्यसैले राष्ट्रिय जनगणना 2068का अनुसार यी ठाउँहरूको जनसंख्यालाई जोडेर भिमाद नगरपालिकाको जनसंख्या 31,362 रहेको छ ।
भिमाद नगरपालिकामा 9 वडाहरू रहेका छन। भिमादको कुल क्षेत्रफल 129 वर्ग कि.मी. छ । यो नगरपालिकाको पूर्वमा ऋषिङ र म्याग्दे गाउँपालिका पर्दछ भने पश्चिममा स्याङ्जा जिल्ला छ । यसको उत्तरी भागमा शुक्लगण्डकी नगरपालिका छ भने दक्षिणी क्षेत्रमा घिरिङ र ऋषिङ गाउँपालिका पर्दछन् ।
