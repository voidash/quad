1930 फिफा विश्वकप फिफा फुटबल विश्वकप प्रतियोगिताको पहिलो संस्करण रहेको थियो । यो उरुग्वेमा सन् 1930 जुलाई 13 देखि जुलाई 30 सम्म चलेको थियो । फाइनलमा उरुग्वेले अर्जेन्टिनालाई 4-2 ले हराउदै पहिलो विश्वकप आफ्नो झोलामा हालेको थियो ।
यस विश्वकपको सबै म्याच मोन्टेभिडियोमा खेलिएको थियो । खेल खेलाउनका लागि तिन वटा स्टेडियमको प्रयोग गरिएको थियो :- एस्टाडियो सेंटेनारियो, एस्टाडियो पोसिटोस, र एस्टाडियो पार्क सेन्ट्रल । एस्टाडियो सेंटेनारियोको निर्माण यस प्रतियोगिता तथा उरुग्वे स्वतन्त्रताको खुसियाली मनाउन प्रयोग गर्न बनाइएको थियो । यसको बास्तुकार जुआन कासो थिए । 
तालिकामा दिईएको समय उरुग्वेको प्रमाणिक समय यूटीसी -3:30 अनुसार दिइएको छ ।

