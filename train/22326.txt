हिमाली प्रदेशभन्दा दक्षिण र तर्राई प्रदेशको उत्तरमा पहाडी प्रदेश पर्छ । यो प्रदेशले नेपालको सबभन्दा बढी अर्थात् 68 प्रतिशत भू-भाग ओगटेको छ । 2058 सालको जनगणनाअनुसार यहाँ नेपालको 44.28 प्रतिशत जनसङ्ख्या बसोबास गर्छन् । यो समुद्र सतहबाट 600 देखि 3000 मीटरसम्मको उचाइमा पर्छ । यसै प्रदेशमा नेपालका 5 वटै विकास क्षेत्रका सदरमुकाम, अग्ला होचा पहाड, टार, बेसी, उपत्यका तथा भित्री मधेश छन् । पहाडी प्रदेश 75 देखी 25 किमि सम्मको चौडाईमा फैलिएको छ । यो नेपालको आकार जस्तै पूर्व-पश्चिमसम्म फैलिएको छ । यहाँका अधिकांश पहाडहरु 900 मिटर देखी 1872 मिटर सम्मको उचाइमा रहेका छ्न् । पहाडै पहाड ठडिएका यस क्षेत्रमा पहाडलाई चुरे श्रेणी, महाभारत लेक र मध्यवर्ती भुमी गरि तिन श्रेणीमा विभाजन गरिएको छ । यस क्षेत्रमा मिश्रित जातिहरुको बसोबास रहेकोे पाईन्छ । खासगरी यस क्षेत्रमा बाहुन, क्षेत्री, नेवार, मगर, तामाङ, राई, लिम्बू आदिको बसोबास रहेको पाईन्छ । मिश्रित जातिहरुको बसोबासका कारणले गर्दा यहाँका मानिसहरूले मान्ने धर्म, संस्कृति आदिमा पनि विविधता रहेको पाईन्छ ।
