विकास खवास एक नेपाली फुटबल खेलाडी हुन्। उनी मैदानमा विपक्षी टिम विरूद्ध रक्षापङ्क्तिको रूपमा उत्रने गर्दछन्। उनी हाल नेपाल आर्मी क्लब का नियमित खेलाडी हुन्। उनले विभिन्न उमेर समुहबाट नेपालीको प्रतिनिधित्व गरि सकेका छन्।
विकास खवासले नेपाल आर्मी क्लबबाट नेपालका घरेलुु फुटबल जगतकै सर्वाधिक घन राशीको फुटबल प्रतियोगिता खप्तड गोल्डकप साथै अन्य सिमरा गोल्डकप, झापा गोल्डकप जस्ता प्रमुख प्रतियोगिताहरू जितिसकेका छन् ।
विकास खवासले पहिलोपटक 2075 सालमा नेपाली राष्ट्रिय लिगका रूपमा सहिद स्मारक ए-डिभिजन लिग 2075 खेलेका थिए । नेपाल आर्मी क्लबबाट सहभागीता जनाएका उनले प्रतियोगिता भर कुल 10 खेल खेलेका थिए, भने उनले 2075 सालको राष्ट्रिय लिगमा 1 गोल गर्न समेत सफल भएका थिए । 2075 मंसिर 2 गते च्यासल युथ क्लब विरूद्ध भएको खेलमा विकासले खेलको 27 औं मीनेटमा गोल गरेका थिए । यस्तै 2075 मंसिर 7 शुक्रबार नेपाल पुलिस क्लब विरूद्ध भएको खेलमा उनले म्यान अफ दि म्याच समेत जित्न सफल भएका थिए । लिगमा पहिलो पटक हार बेहोरेको पुलिस विरूद्धको उक्त खेलमा आर्मी 1-0 गोल अन्तरले पराजित भएको थियो, भने आर्मीका लागि एक गोल भने टेक बहादुर बुढाथोकी ले गरेका थिए । यस्तै प्रतियोगिताको अन्तमा उनले नेपाली राष्ट्रिय लिगमै पहिलोपटक प्रदान गरिएको मणि बिक्रम शाह उत्कृष्ट युवा खेलाडी नामक पुरस्कार जित्न सफल भएका थिए। यो पुरस्कार सँगै उनले नगद नेपाली रू एक लाख पनि जित्न सफल भएका थिए । यस पुरस्कार जितेसँगै विकास नेपाली फुटबलमा एक चम्किला ताराका रूपमा उदाएका थिए ।
विकास खवासले नेपाली उमेर समूह अन्तर्गत यू-14, यू-16, यू-18, यू-20 बाट आफ्नो सहभागीता जनाइ सकेका छन् । उनी नेपाली यू-16 टोलीले 2017 यू-19 साफ च्याम्पियनसिप जित्दाका टिमका एक महत्वपूर्ण सदस्य रहेका थिए । भने क्रिकेस्थानमा भएको 2019 साफ यू-19 च्याम्पियनसिप छनोट चरणको प्रतियोगितामा समेत उनले नेपाली टिमको प्रतिनिधित्व गरेका थिए ।
भुटानमा सम्पन्न भएको 2017 साफ यू-18 साफ च्याम्पियनसिप नेपाली राष्ट्रिय यू-19 टोलीले जित्दा उनी टिमको एक महत्त्वपूर्ण सदस्य रहेका थिए । उनले उक्त प्रतियोगितामा आफ्नो उत्कृष्ट रक्षात्मक शैली प्रस्तुत गरेका थिए ।
विकास खवास मैदानको दायाँ पट्टीको रक्षात्मक पंक्ति सम्हाल्ने गर्दछन् । उनी बिपक्षी टिमका खेलाडीहरूको गोल गर्न खोज्ने प्रयासलाई मैदानको डि-बकस भन्दा अगाडिनै क्लियर गर्न माहिर मानिन्छन् । यस्तै अद्भुत रक्षात्मक क्षमताकै कारण उनले सहिद स्मारक ए-डिभिजन लिग 2075 लिगमा मणि बिक्रम शाह उत्कृष्ट युवा खेलाडी अवार्ड जित्न सफल भएका थिए ।
