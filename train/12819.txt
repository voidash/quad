विनायक नेपालको सेती अञ्चलको अछाम जिल्लाको एक गाँउ विकास समिति हो। यो ठाउँमा 959 वटा घर छन्।
अछाम जिल्लाको पूर्वी भेगमा पर्ने कर्णालीको पश्चिमी तटवर्ती छेत्रलाई विनायक भनिन्छ। यस स्थानमा प्राचीन कालम भगवान गणेशको ठूलो मन्दिर रहेको र गणेशको अनेकौ नामहरूमध्ये विनायक पनि एक रहेकोले यस स्थानको नाम विनायक रहन गएको हो भन्ने भनाइ छ। हाल मन्दिर रहेको स्थानमा अवशेषको रूपमा एउटा ढिस्को मात्र वाँकी रहेको छ। कर्णाली प्रदेशको प्रवेशद्वारको रूपमा रहेको विनायक क्षेत्रमा स्थित पञ्चदेवलले यसलाई प्रचीन सभ्यताको मार्गस्थलको रूपमा प्रस्तुत गर्दछन्। कर्णाली प्रदेशका तत्कालीन राजकुमार अक्षय मल्लद्वारा निर्मित विनायकका पाच देवलहरूमद्ये वि.सं. 1870मा वीचको देवल भत्किन गई हाल चारवटा देवलहरूमात्र शेष रहेका छन। पुरातात्विक एवं ऐतिहाँसिक महत्वका यी देवलहरू प्रचीन कलाको नमुनाको रूपमा रहेका छन्। 

नेपालको सन् 2001को जनगणना अनुसार विनायकको जनसंख्या 4881 छ। यस मध्य पुरुष 48%, र महिला 52% छन्।
