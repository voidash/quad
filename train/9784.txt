नेपाल एक भूपरिवेष्ठित राष्ट्र भएकोले जलयातायातका फाइदाहरूवाट वञ्चित मात्र नभइ उच्च हिमाल, पहाड जस्ता जटिल भू बनौटले सडक यातायात समेत अपेक्षित रूपमा विकास हुन नसकी यस वाट समेत जनताहरू लाभान्वित हुन सकिरहेका छैनन्।सुगम यातायातबाट बञ्चित क्षेत्रका जनताका लागि न्यूनतम आधारभूत आवश्यकताहरू खाद्यान्न, ओषधि ओसार पसार गर्न र आवागमनको निम्ति हवाई यातायातको आफै‍मा बढी महत्व रहन गएको छ। एक स्थानबाट अर्को स्थानमा छिटो पहुच हुने, खोज तथा उद्धार, दैवी विपत्ती एव‍ व्यापारिक प्रयोजनका साथै यात्राहरूको श्रङ्खलामा हवाईयात्रा सुरक्षित, आरामदायी ,छिटो र रोमाञ्चक यात्रा भएबाट यसको महत्व अझैबढी भएको देखिन्छ। प्राकृतिक सौन्दर्य, पुरातात्विक महत्व, जैविक विविधता, अनुपम दृष्यावलोकन, साहसिक पर्यटन क्षेत्रको विकास मार्फत राष्ट्रिय अर्थतन्त्र अभिबृद्धि गर्न समेत यसको विशेष भूमिका रहन्छ। 
विश्व इतिहासमा सन् 1903 देखि शुरु भएको हवाई यातायातको एक शताव्दी भन्दा लामो इतिहासमा आजको अवस्थामा आइपुग्दा यस क्षेत्रको अधिकतम विकास भएको मान्न सकिन्छ। सन् 1948मा Beach Banaya नामक वायुयानलाई बेलायती नागिरक H. Wedlerले काठमाडौं‍को गौचरणमा सफलतापूर्वक अवतरण गरेको नै नेपालको सन्दर्भमा हवाईयातायातको शुरुवात भएको पाइन्छ। त्यस पछि सन् 1949मा पहिलो पटक काठमाडौं‍ गौचरणमा डकोटा-3 वायुयान अवतरण, वि. स‍. 2007मा भारतको पटना बाट ईण्डियन नेशनल एयसवेजले पहिलो वाणिज्य उडान, सन् 1954मा गौचर विमानस्थल पक्की, सन् 1954 शाही नेपाल वायुसेवा निगमको स्थापना पश्चात यस क्षेत्रमा व्यवस्थित विकास गर्न गैह्रसैनिक हवाई उडान ऐन 2015 लागु गरियो। सन् 1957मा तत्कालिन निर्माण तथा यातायात मन्त्रालय अन्तर्गत हवाई विभागको विधिवत स्थापना भएपछि सन् 1960मा नेपालले अन्तर्राष्ट्रिय नागरिक उड्डयन सङ्गठनको सदस्यता प्राप्त गरेको देखिन्छ। सन् 1983मा पर्यटन मन्त्रालय स्थापना भएपछि यसै अन्तर्गत हवाई विभाग राखी सन् 1998 दिसेम्बर 31मा नेपाल नागरिक उड्डयन प्राधिकरणको रूपमा राखियो। 
सन् 1957मा तत्कालिन श्री 5को सरकार निर्माण स‌ञ्चार तथा यातायात म‌न्त्रालय अन्तर्गत हवाई विभागको स्थापना भएको थियो। गैरसैनिक हवाई उडान ऐन 2015बाट नेपालमा हवाई यातायातको विकास एव‌ं नियमनको व्यवस्था स‌स्थागत भएको हो। नेपालले सन् 1960मा सदस्यता प्राप्त गरेको हो।
नेपाल नागरिक उड्डयन प्राधिकरण ऐन 2053 अनुसार तत्कालिन हवाई विभाग खारेज भई नेपाल सरकारको पूर्ण स्वामित्व भएको एक स्वशासित स‌स्थाका रूपमा ई सं 1998 दिसेम्वर 31मा यस स‌स्थाको स्थापना भएको हो। 
नागरिक उड्डयनको विकास तथा विस्तार गर्न र राष्ट्रिय तथा अन्तर्राष्ट्रिय हवाई सम्पर्कको लागि हवाई उडान हवाई स‌चार हवाइ पथ प्रदर्शन र हवाई परिवहन सेवाको सञ्चालन सुरक्षित नियमित स्तरीय र प्रभावकारी बनाउनु यस संस्थाको उद्येश्य रहेको छ।
नेपाल नागरिक उड्डयन प्राधिकरण ऐन 2053 अनुसार यस स‍स्थाको काम कर्तव्य र अधिकार देहाय बमोजिम रहेको छः- 
ऐन, नियम, निर्देशिका, म्यानुअल, रिक्वायरमेण्टस् आदि
‍
हाल सम्म सेवा सञ्चालन गरिरहेका हवाई उडान सम्बन्धी प्रशिक्षण संस्थाहरू यस प्रकार छन।
