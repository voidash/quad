 राजनीति पोर्टल
नेपालको संविधानको धारा 56 ले सङ्घ, प्रदेश र स्थानीय तह गरी 3 तहको राज्यको मूल संरचना रहने व्यवस्था गरी सोही धाराको उपधारा र ले स्थानीय तह तर्फ गाउँपालिका, नगरपालिका र जिल्ला सभा रहने तथा सामाजिक साँस्कृतिक संरक्षण वा आर्थिक विकासका लागि विशेष, संरक्षित वा स्वायत्तक्षेत्र कायमगर्न सकिने व्यवस्था गरेको छ । 
गाउँपालिका गाउँ विकास समितिलाई विस्तार गरेर बनाइएको नयाँ प्रशासनिक एकाई हो । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा गाविस विघटन गरि 4 सय 79 गाउँपालिका बनाएको थियो । गाउँपालिकामा कम्तिमा पाँच देखि नौ वटा सम्म वडाहरू हुन्छन् । मन्त्रालयले 2074 जेष्ठमा तराईका 16 जिल्लामा स्थानीय तहको सङ्ख्या र सीमा हेरफेर तथा स्तरोन्नति गर्दा हाल स्थानीय तहको कुल सङ्ख्या 7 सय 44 बाट बढेर 7 सय 66 पुगेको छ । पछिल्लोपटक 23 स्थानीय तह थप गरिएका छन् । साबिकका 35 वटा गाउँपालिकालाई नगरपालिका बनाइएको छ । साबिक 4 सय 79 गाउँपालिकाको सङ्ख्या घटेर 4 सय 63 कायम भएका छन् ।
