पण्डितपुर गाउँपालिका नवलपरासी जिल्लामा अवस्थित छ । विसं 2074 सालमा सङ्घीय मामिला तथा स्थानीय विकास मन्त्रालयले तराईका 16 जिल्लामा स्थानीय तहको संख्या र सीमा हेरफेर तथा स्तरोन्नति गर्दा नवलपरासी जिल्लामा साविकका सुक्रौली, हकुई, अम्रेठ र बन्जरिया गाउँ विकास समितिहरूलाई समेटेर पण्डितपुर गाउँपालिका घोषणा गरिएको हो ।
पण्डितपुर गाउँपालिकाको क्षेत्रफल 44.95 वर्गकिलोमिटर रहेको छ । यो गाउँपालिका 5 वडाहरूमा विभाजन गरिएको छ । यस गाउँपालिकको कूल जनसङ्ख्या 24,190 रहेको छ । यस गाउँपालिकाको सिमाना पूर्वमा रामग्राम नगरपालिका, पश्चिममा रुपन्देही जिल्ला, उत्तरमा सुनवल नगरपालिका, दक्षिणमा पाल्हीनन्दन नगरपालिका रहेका छन् ।
