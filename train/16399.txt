दराज एक दक्षिण एसियाली अनलाइन खुद्रा बिक्रेता हो जुन 2012 मा एक जर्मन कम्पनी, रकेट इन्टरनेटद्वारा बनाईएको थियो । दराज समूहले पाकिस्तान, बाङ्लादेश, नेपाल, श्रीलङ्का र म्यानमार लगायतका दक्षिण एसियाली देशहरूमा आफ्नो ई-वाणिज्यमा आधारित वेबसाइट सञ्चालन गर्दै आइरहेको छ । मे 2018 मा, दराज समूहलाई चीनीयाँ ई-वाणिज्य कम्पनी, अलिबाबाद्वारा अधिग्रहण गरिएको थियो र हाल सम्म पनि यो अलिबाबाकै स्वामित्वमा रहेको छ । यसको सेवा पुर्ण रुपमा नेपाल जुलाई 2016 मा सुरुवात गरिएको थियो ।
2012 मा, दराजले आफ्नो सञ्चालनलाई पाकिस्तानमा अनलाइन फेसन खुद्रा बिक्रेताको रूपमा सुरू गरेको थियो । यसले आफ्नो रणनीति परिवर्तन गर्यो र नोभेम्बर 2014 मा एक सामान्य अनलाइन बजारको रूपमा आफुलाई स्थापित गर्न पुग्यो । दराज समूह जनवरी 2015 मा बङ्गलादेश र म्यानमारमा पनि अनलाइन खुद्रा बिक्रेताको रुपमा आफ्नो सेवा क्षेत्र बिस्तार गर्यो ।
सेप्टेम्बर 2016 मा, पाकिस्तान, बङ्लादेश र म्यानमारमा सञ्चालन जारी रहनका लागि दराज डट पिकेले कोषको पहिलो चरणमै 55 लाख डलर सुरक्षित गर्यो । 60% लगानी अघिल्लो दराजका लगानीकर्ता, एशिया प्यासिफिक इन्टरनेट ग्रुप बाट आएको थियो भने संयुक्त अधिराज्यमा एक राज्यको स्वामित्वको विकास फाइनान्स संस्था बाट लगभग 3 .4 बिलियन प्रबन्धन अन्तर्गतको सीडीसी ग्रुपबाट 40% लगानी भएको थियो ।
दराज समूह पहिले देखि नै पाकिस्तान, बङलादेश र म्यानमार जस्ता दक्षिण एसियाली क्षेत्रहरूमा आफ्नो सेवा सञ्चालन गरिरहेको थियो । जुलाई 2016 मा दराजले श्रीलंका र नेपालमा पनि सेवा सुरु गरेको थियो ।
दराज समूहका पाँच क्षेत्रीय बजारहरू 460 मिलियन मानिसहरू सम्म यसको सेवा बिस्तारमा रहेकोे छ र यस क्षेत्रका 60% जनसंख्या 35 वर्ष भन्दा कम उमेरका छन् । दक्षिण एसियामा सेवा गरेको दराज अलीबाबा समूहको स्वामित्व रहेकोे छ ।
मे 2018 मा दराज समूहले चीनीयाँ कम्पनी अलिबाबा समूहमा अज्ञात सम्झौता को लागी हस्ताक्षर गरेको थियो । यो कदम लाज्दा समूहमा अलिबाबाको अधिग्रहणको दुई वर्षपछि भएको थियो, जुन दक्षिण पूर्वी एसियाली बजारमा रकेट इन्टरनेट समूहद्वारा सुरुगरिएको थियो । अलिबाबा समूहले सिङ्गापुरमा रेडमार्ट चलाउँछ र भारतको पेटीएम र इन्डोनेसियाको टोकोपिडियामा आफ्नो शेयर हालेको छ ।
आधिकारिक वेबसाइट
