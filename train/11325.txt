एल्ड्रिक ट्रोंट वुड्सको जन्म 30 डिसेम्बर 1975 मा संयुक्त राज्य अमेरिकाको क्यालिफोर्निया राज्यमा भएको हो । उनी अमेरिकी व्यावसायिक गोल्फ खेलाडी हुन् जसले अहिलेसम्मको गोल्फ उपलब्धिहरूले गर्दा उनलाई अहिलेसम्मको सर्वाधिक सफल गोल्फ खेलाडी बनाएको छ । उनी पूर्व विश्व नम्बर 1 तथा संसारमा कुनै समयमा सबैभन्दा बढी पैसा प्राप्त गर्ने व्यावसायिक गोल्फ खेलाडी थिए जसले एउटा अनुमानका अनुसार सन 2010 मा गोल्फ उपाधी तथा विज्ञापनहरूबाट 9.05 करोड अमेरिकी डलर अर्जित गरेका थिए । 
वुड्सले बर्तमान समयसम्म 14 प्रमुख व्यावसायिक गोल्फ प्रतियोगिताहरू जितेका छन् । यो कुनै पनि पुरुष व्यावसायिक खेलाडीको नाममा भएको दोस्रो सर्वोच्च उपलब्धि हो र 79 पिजीए टूर गोल्फ प्रतियोगिता जीत्ने यिनी विश्वका दोश्रो खेलाडी हुन् । यसका अतिरिक्त ज्याक निकलस पछि वुड्स दोस्रो सफल गोल्फ खेलाडी हुन् जसले आफ्नो गल्फ क्यारियरमा तीन पटक ग्रयाण्ड स्ल्याम उपाधी जितिसकेका छन् । वुड्सले 16 पटक विश्व गोल्फ च्याम्पियनसिप जी्तेका छन् ।
सन् 2009 डिसेम्बर 11 मा वुड्सले आफू परस्त्री सँग भएको स्वीकार गरे तथा आफ्नो विवाहमा ध्यान केन्द्रित गर्नको लागि व्यावसायिक गोल्फ करियरबाट अनिश्चितकालीन अवकाश लिए । त्यसबेला एक दर्जन भन्दा अधिक महिलाहरूद्वारा विश्वभरिका मिडिया स्रोतहरूको माध्यमबाट उनको धेरै काण्डहरुलाई बाहिर निकालेका थिए । 20 सप्ताहको अवकाश पछि पुन: वुड्स 8 अप्रिल 2010 मा 2010 गोल्फ मास्टर्सको लागि प्रतियोगितामा फर्किए ।
2010 जुलाईमा फोर्ब्सले वुड्सलाई संसारको सबैभन्दा धनी खेलाडी घोषित गर्यो । फोर्ब्सको अनुसार वुड्सको आय 10.5 करोड अमेरिकी डलर थियो र स्पोर्ट्स इलस्ट्रेटेडका अनुसार 9.05 करोड अमेरिकी डलर थियो ।
सन् 2010 अक्टोबर 31 मा वुड्सले आफ्नो नम्बर 1 को क्रम गुमाए र उनको स्थान ली वेस्टवुडले कब्जा गरे । 
वुड्सको जन्म संयुक्त राज्य अमेरिकाको क्यालिफोर्निया राज्यमा भएको हो । वुड्स आफ्नो माता-पिताको विवाहबाट एकमात्र सन्तान हुन्, किन भने तिनका दुई सौतापट्टीका भाइ रहेका छन्, अर्ल जूनियर तथा केभिन उनका पिता अर्ल वुड्स र उनकी पहिलो स्वास्नी, बारबरा वुड्स ग्रेबाट एउटा सौतेली बहिनी पनि रहेको छ । वुड्सका पिता एउटा सेवानिवृत्त लेफ्टिनेन्ट कर्नल थिए । बाल्यकालबाटनैं उनको पालन एउटा बौद्धका रूपमा भएको थियो र यस धर्मको उनले आफ्नो बाल्यकालबाट बर्तमान अवस्थासम्म सक्रिय रूपबाट अनुसरण गरिरहेका छन् । जन्मका बेला वुड्सको प्रथम नाम 'एल्ड्रिक' र मध्य नाम 'ट्रोंट' राखिएको थियो । उनको मध्य नाम ट्रोंट एउटा पारम्परिक थाई नाम हो । तिनलाई आफ्नो उपनाम आफ्नो पिताका एक भियतनामी सिपाही साथी वुहरूग डैंग फहरूगबाट पाएका थिए, जसलाकारण वुड्सका पिताले उनलाई टाइगर उपनाम दिएका थिए । गोल्फमा राष्ट्रिय तथा अन्तर्राष्ट्रिय सफलता पाए पश्चात उनलाई उनका समर्थक तथा विश्वले 'टाइगर वुड्स'का रूपमा जान्न थाले ।
वुड्सलाई सबैभन्दा धेरै बिक्रीयोग्य एथलीट भनिएको छ । सन् 1996 मा आफ्नो 21 औं जन्मदिनका केही समय पछि नै, उनले धेरै कम्पनीहरु सँग विज्ञापन अनुबन्धमा हस्ताक्षर गर्न शुरू गरेका थिए जसमा जनरल मोटर्स, टाइटलिस्ट जनरल मिल्स, अमेरिकन एक्सप्रेस, एक्सेंचर तथा नाइकी पनि रहेका थिए । सन् 2000 मा, उनले 5 बर्षको लागि नाइकी सँग 105 मिलियन अमेरिकी डलरमा अनुबन्ध गरेका थिए । यो त्यस समयमा एउटा एथलीटको लागि गरिएको सबैभन्दा ठूलो विज्ञापन सम्झौता रहेको थियो । 
गोल्फ डाइजेस्ट का अनुसार, वुड्सले सन् 1996 देखि सन् 2007 सम्म 76,94,40,709 अमेरिकी डलरको सम्पति कमाउन सफल भए । पत्रिकाले अनुमान गरे अनुसार सन् 2010 देखि वुड्सले कमाईको मामिलामा एक अरब अमेरिकी डलरलाई पनि पछि छोड दिनेछ । सन् 2009 मा फोर्ब्सले पुष्टि गरे अनुसार वुड्सले आफ्नो क्यारियरमा एक बिलियन अमेरिकी डलर भन्दा बढि कमाउने पहिलो एथलीट भएका थिए जब उनले फैडेक्स कपको उपाधी प्राप्त जितेका थिए।
उनले सर्वाधिक निरन्तर तथा कुल विश्व रैंकिंगमा शीर्ष स्थानमा सबैभन्दा बढी समय सम्म आफ्नो स्थान सुरक्षित राख्न सफल भए ।
नोभेम्बर 2003 मा वुड्सले भूतपूर्व स्वीडिश प्रवासन मन्त्री बारब्रो छल्म्बर्ग र रेडियो पत्रकार थौमस नौर्डिग्रेनकि छोरी तथा भूतपूर्व मोडल एलिन नौर्डिग्रेन सँग टिकोटालो गरेका थिए । 
