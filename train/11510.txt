मंगोल वा मङ्गोल  मङ्गोलियाका रैथाने पूर्वी एसियाई जाति हो । यस जातिको विश्व प्रसिद्धि मध्य युगका मंगोल शासक चंगेज खाँको विशाल मंगोल साम्राज्यबाट भएको थियो । मंगोल घोडसवार धनुर्धरहरू हिट एण्ड रन नीतिका पारङ्गत थिए जसका कारण विश्वविजयी विशाल मंगोल साम्राज्यले झण्डै सम्पूर्ण एसिया हडपेको थियो ।
यस जातिको नाममा नश्लीय वर्ग मंगोलोइड राखिएको थियो । 
मंगोलहरू तेङ्ग्री धर्मका विश्वासी थिए । उनीहरू थुप्रै आत्मा तथा भगवानहरूमा विश्वास गर्दथे । तेङ्ग्री नामक देवतालाई सर्वश्रेष्ठ देवता मान्दथे ।
मंगोलका वंशजहरू जस्तै मध्य एसियाई सुनौलो होर्द, चगताई खानत, इल्खानत, चीनको प्रमुख युआन वंश, मध्य एसियाई तैमूरी वंश, भारतको प्रमुख मुगल वंश, आदि रहेका छन् । 
