अर्कपुष्पी अथवा अर्कपत्थरी पोथ्रा वर्गमा पर्ने लहरायुक्त वनस्पति हो । यो औषधीय गुणले भरिपूर्ण यो वनस्पति उष्णक्षेत्रमा पाइने गर्दछ । अर्कपुष्पीको लहराको पात 7 देखि 10 सेमि लामो हुन्छ । यसको फूल प्याजी रंगमा बाहिर सेतोले घेरिएको तथा वासनादार हुन्छ भने 6 देखि 8 सेमि लामो आयताकार फल हुन्छ ।
अर्कपुष्पीको 400-600 ग्राम कलिलो मुना पकाएर खानाले मधुमेह, पिसाब सम्बन्धी रोग, गर्मीले हुने समस्या तथा महिलाहरूको पाठेघरबाट पानी बग्ने समस्याबाट छुटकारा पाउन सकिन्छ । यसको लहराको रस, लेदो तथा चुर्ण 3-5 ग्राम, काँढापानी 1 माना तथा 20-30 ग्राम अर्क दिनमा 3-5 पटक लिने गर्नाले पत्थरी रोग निको हुन्छ । अर्कपुष्पीको लहराको टुक्रा बनाएर चुस्ने पनि गरिन्छ ।
