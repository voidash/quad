वेदाङ्ग ज्योतिष एक प्राचीन ज्योतिष ग्रन्थ हाे यसकाे काल 1350 ई पू मानिएकाे छ । अतः याे संसारकै सर्वप्राचीन ज्याेतिष ग्रन्थ हाे ।वेदाङ्ग ज्योतिष कालविज्ञापक शास्त्र हाे । ठीक तिथि, नक्षत्रमा गरेका यज्ञादि कार्य फल दिन्छन् । भनिएकाे छ-वेदा हि यज्ञार्थमभिप्रवृत्ताः कालानुपूर्वा विहिताश्च यज्ञाः।तस्मादिदं कालविधानशास्त्रं यो ज्येतिषं वेद स वेद यज्ञान् ॥ चार वेदका पृथक् पृथक् ज्योतिषशास्त्र मध्ये सामवेदकाे ज्यौतिषशास्त्र अप्राप्य छ । शेष तीन वेदका ज्याेतिष प्राप्त छ। ऋग्वेदकाे ज्याेतिष शास्त्र - आर्चज्याेतिषम् : यसमा 36 पद्य छन् । यजुर्वेदका ज्याेतिष शास्त्र – याजुषज्याेतिषम् : यसमा 44 पद्य छन् । अथर्ववेद ज्याेतिष शास्त्र - आथर्वणज्याेतिषम् : यसमा 162 पद्य छन् ।इनमा ऋक् र यजुः ज्याेतिषका प्रणेता लगध नामक आचार्य हुन् । अथर्व ज्याेतिषका प्रणेता अज्ञात छन् । यजुर्वेदकाे ज्योतिषका चार संस्कृत भाष्य तथा व्याख्या प्राप्त छन् : एक सोमाकरविरचित प्राचीन भाष्य, द्वितीय सुधाकर द्विवेदी द्वारा रचित नवीन भाष्य, तृतीय सामशास्त्री द्वारा रचित दीपिका व्याख्या, चतुर्थ शिवराज अाचार्य काैण्डिन्न्यायन द्वारा रचित काैण्डिन्न्यायन-व्याख्यान । वेदाङ्गज्याेतिषकाे अर्थकाे खाेजमा जनार्दन बालाजी माेडक, शङ्कर बालकृष्ण दीक्षित, लाला छाेटेलाल बार्हस्पत्य, लाे.बालगङ्गाधर तिलककाे पनि याेगदान छ। 
वेदाङ्गज्याेतिष सिद्धान्त ज्याेतिष हाे । यसमा सूर्य तथा चन्द्रकाे गतिकाे गणित छ। वेदाङ्गज्योतिषमा गणितकाे महत्त्व प्रतिपादन यस प्रकार गरिएकाे छ-यथा शिखा मयूराणां नागानां मणयो यथा।तद्वद् वेदाङ्गशास्त्राणां गणितं मूर्धनि स्थितम्॥ अर्थात "जसरी मयूरहरूमा शिखा र नागहरूमा मणिकाे स्थान सबैभन्दा माथि छ, त्यसै प्रकार सबै वेदाङ्गशास्त्रमा गणित अर्थात् ज्याेतिषकाे स्थान सर्वाेच्च छ"वेदाङ्गज्याेतिषमा वेदमा जस्तै पाँच वर्षकाे एक युग मानिन्छ । वर्षारम्भ उत्तरायण, शिशिर ऋतु र माघ अथवा तपस महिनाबाट मानिएकाे छ । युगका पाँच वर्षका नाम- संवत्सर, परिवत्सर, इदावत्सर, इद्वत्सर र वत्सर हुन्। अयन दुइ छन्- उदगयन र दक्षिणायन । ऋतु छ छन्- शिशिर, वसन्त, ग्रीष्म, वर्षा, शरद् र हेमन्त । महिना बार मानिएका छन्- तपः, तपस्य, मधु, माधव, शुक्र, शुचि, नभः, नभस्य, इष, उर्ज, सहः अाैर सहस्य । महिना शुक्लादि कृष्णान्त छन् । अधिकमास शुचिमास अर्थात् अाषाढमासमा तथा सहस्यमास अर्थात् पाैषमा नै पर्छन्, अन्य महिनामा पर्छन् । पक्ष दुइ छन्- शुक्ल र कृष्ण । तिथि शुक्लपक्षमा 15 र कृष्णपक्षमा 15 मानिएका छन्। तिथिक्षय केवल चतुर्दशीमा हुन्छ । तिथिवृद्धि हुँदैन । 15 मुहूर्तकाे दिन र 15 मुहूर्तकाे रात्रि मानिएका छन् । 


