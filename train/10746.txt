मोहनराज शर्मा नेपाली साहित्यकार एवं समालोचक हुन्।
मोहनराजको जन्म वि.सं. 1997 साल कात्तिकमा धर्मस्थलीका छेउमा पर्ने काभ्रेस्थली, काठमाडौंमा भएको हो । उनी बाबु रूद्रप्रसाद शर्मा र आमा तारादेवी शर्माका पुत्र हुन् । नेपालीमा एम्. ए. गरेर उनले लामो समय प्राध्यापनमा बिताए।
उनको पहिलो प्रकाशित रचना वि. सं. 2016 मा 'बिलू' शीर्षकको निबन्ध हो । उनी नाटक, समालोचना, कथा, व्याकरण आदिमा कलम चलाउँछन्। उनका प्रकाशित कृतिहरूः1. नेपाली साहित्यको संक्षिप्त इतिहास समालोचना 2. नेपालीका केही आधुनिक साहित्यकार 3. कथाको विकास प्रक्रिया 4. जेमन्त / यमा 5. बैकुण्ठ एक्सप्रेस 6. कोर्रा कथासंग्रह 7. पुछारको पातो 8. मि. झप्पु सिंह 9. च्याँखेधर्ना हास्यव्यंग्य 10. शैलिविज्ञान 11. शब्द रचना र वर्ण विन्यास वैज्ञानिक पद्धति 
उनले बैकुण्ठ एक्सप्रेस ग्रन्थको लागि मदन पुरस्कार 2042 प्राप्त गरेका हुन् । यसबाहेक वि. सं. 2040को मैनाली कथा पुरस्कार, वि. सं. 2044 मा त्रि.वि. वि. सेवापदक पाएका छन् । 
साहित्यकार तथा समालोचक प्राध्यापक मोहनराज शर्माको 78 वर्षको उमेरमा 2075 साल माघ 10 गते बुधबार राति निधन भएको थियो । मधुमेह, रक्तचाप र अन्य रोगबाट पीडित उनको कलङ्कीस्थित नेशनल अस्पतालमा निधन भएको थियो । 
