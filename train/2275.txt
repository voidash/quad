दिपायल सिलगढी नगरपालिका नेपालको सुदूर-पश्चिमाञ्चल विकास क्षेत्र, सेती अञ्चलको डोटी जिल्लामा अवस्थित एक नगरपालिका हो । यो नगर सुदुर पश्चिमाञ्चल विकास क्षेत्रको क्षेत्रीय सदरमुकाम पनि हो । दिपालयल सिलगढी सेती नदीको किनारमा रहेको छ । सिलगढीमा थुप्रै क्षेत्रीय तथा जिल्ला स्तरीय सरकारी कार्यालयहरू रहेका छन । दिपायल सिलगढी वि.सं. 2039 मा नगरपालिका घोषणा भएको हो । यसका पहिलो नगरप्रमुख शिवशङ्कर भट्ट थिए भने पछिल्ला नगरप्रमुख पूर्णराज जोशी थिए । सिलगढीमा थुप्रै क्षेत्रीय तथा जिल्ला स्तरीय सरकारी कार्यलयहरू रहेका छन, नगरको जनसङ्ख्या 23,416 रहेको छ । सिलगढीको टेलीफोन कोड नं.094 हो ।
नेपालको बि.स.2068 को जनगणना अनुसार दिपायल सिलगढी नगरपालिकाको जनसङ्ख्या 23,416 छ । यस मध्य पुरुष 51%, र महिला 49% छन् ।





