नेपालमा 744 स्थानीय तह लागू हुँदा बागलुङ जिल्लामा साविकका बुंगादोभान, तमान र खुङखानी गाउँ विकास समितिहरूलाई समेटेर तमानखोला गाउँपालिका बनाइएको हो । यसको कूल जनसङ्ख्या 10,659 रहेको छ । यसको क्षेत्रफल 178.02 वर्गकिलोमिटर रहेको छ । यस गाउँपालिकाको केन्द्र साविकको बुंगादोभान गाविसको कार्यालयमा राखिएको छ । यस गाउँपालिकालाई 6 वडामा विभाजन गरिएको छ । यस गाउँपालिकाको सिमाना पूर्वमा म्याग्दी जिल्ला, पश्चिममा ढोरपाटन नगरपालिका र ढोरपाटन शिकार आरक्ष, उत्तरमा म्याग्दी जिल्ला तथा दक्षिणमा ढोरपाटन नगरपालिकासम्म फैलिएको छ ।
