चन्द्र घिमिरे जन्म वि.सं.2021 मंसिर 15 गते तदनुसार ई.सं. 30 नोभेम्बर 1964 धरान, सुनसरी जिल्ला, नेपालमा भएको थियो । उनी नेपाली कवि, निबन्धकार तथा बौद्धीक व्यक्तित्व, नेपाल सरकारका वरिष्ठ प्रशासक हुन् । राजनीतिक, सामाजिक वा प्राकृतिक उथलपुथलमा आधारित रहेर कविता बुन्न सक्ने क्षमता भएका कवि चन्द्रका विशेष खुबी भनेकै नेपाली आममानिसले अनेकपटक भोगेका दर्दनाक घट्नाक्रमहरुमा आधारित रही सुन्दर र सुकुमार ढंगले कविता प्रस्तुत गर्नु । तराईको, पहाडको, घासिया, हलिया, कमैयाको भाषामा उनका कविता फरर बोल्छन् र इतिहास, धर्म सत्ता र शक्तिले थिचिएका, वर्जना र वञ्चनामा परेका मानिसहरुका त्रासदीका कथा भन्छन् ।
धरानमा बाल्यकाल बिताएका घिमिरे प्रारम्भिक शिक्षा त्यसबेला भारतीय सेनामा कार्यरत पिताजीबाटै प्रारम्भ गरे । अनौपचारीक शिक्षा लिँदै गरेका थिए । बङ्गलादेश स्वतन्त्रता सँग्राम चर्किएको बेला सुरक्षित ठाउँमा सर्ने क्रममा सन् 1971 फेब्रुअरीमा अभिभावकले पूर्वी नेपालमा पर्ने धरान नगरमा ल्याए । सोही साल धरानको ल्याबोरेटोरी स्कूलबाट एकैपल्ट कक्षा 2 बाट प्राथमिक तहको शिक्षा सुरु भयो । सन् 1973 देखि धरानको नेपालकै जेठो विद्यालयमा पर्ने पब्लिक हाइस्कूलमा कक्षा 4 देखि 10 सम्म अध्ययन गरे । उक्त विद्यालयका साहित्यकार गुरुहरु चन्द्रमणि अधिकारी र कवयित्री कुन्ता शर्माको प्रभावमा घिमिरे आए । कलेज पढ्न धरानको जेठो महेन्द्र बहुमुखी क्याम्पसमा प्रवेश गरेपछि लेखक साथीहरुको सँगतमा परे । त्यो बेलाको एकदलीय पन्चायत व्यवस्थाको समय थियो । लेखनमा उनी विद्रोही धारतर्फ लागे । त्यही बेला सन् 1987 तिर धरान नेपालमा केही युवाहरुले साहित्यिक समूह ‘अर्को जमात’ खोले । यो स्थापना गर्ने मुख्य चार युवा कवि लेखकहरुमा चन्द्र घिमिरे पनि एक थिए । अन्य संस्थापकमा एउटै उमेरका कवि लेखकहरु रमेश के.सी., नविन सुब्बा र टंक घिमिरे लगायत अरु पनि थिए । त्यो साहित्यिक सँस्था ‘अर्को जमात’ ले धरान बजारमा विद्रोही खालका कविताहरु सहितको पर्चा छर्न ‘मार्गण’ नामक काव्य पर्चा सुरु गरे । सन् 1989 मा उच्च अध्ययन गर्ने उद्देश्यले काठमाण्डौ प्रवेश गरे ।
घिमिरेले विद्यालय शिक्षा धरानको पव्किल हाइस्कूलबाट सके । त्यसपछि कमर्स विषय लिएर धरानकै महेन्द्र बहुमुखी क्याम्पस, त्रिभुवन विश्वविद्यालयबाट प्रमाणपत्र तह अध्ययन सन् 1986 मा पूरा गरे । सन् 1989 मा काठमाण्डौको शंकरदेव क्याम्पस, त्रिभुवन विश्वविद्यालयबाट व्यवस्थापनशास्त्रमा स्नातक तह सिध्याए । सन् 1996 मा काठमाण्डौको शंकरदेव क्याम्पस, त्रिभुवन विश्वविद्यालयबाटै व्यवस्थापनशास्त्रमा एम.बि.ए. सम्पन्न गरे । सोही बिच घिमिरेले प्राइभेट विद्यार्थीका रुपमा सन् 1996 मा कानुनमा स्नातक पढाई पूरा गरे । सन् 2002 मा त्रिभुवन विश्वविद्यालयबाट स्वर्णपदक सहित एम.पि.ए.उत्तिर्ण गरे । तत्पश्चात उच्च अध्ययन गर्न 2006 अगस्टदेखि नर्वेको बर्गेन विश्वविद्यालयमा गए । त्यहाँबाट उनले एम.फिल.अध्ययन पुरा गरे । सो अध्ययनका दौरान उनले नर्वेका ख्यातिप्राप्त प्राज्ञिक व्यक्तित्व प्रोफेसर पिएर लाग्रिडसँग रिसर्च थेसिस गर्ने मौका पाए । 
घिमिरेले बेलायतको प्रतिष्ठित चेभेनिँग फेलोसिप पाएर बेलायतको योर्क विश्वविद्यालयमा सन् 2006 मा केही महिना बिताए । त्यसैगरी, हवार्ड विश्वविद्यालयको केनेडी स्कूल अफ गर्भनेन्समा सन् 2010 मा अमेरिकी अन्तर्राष्ट्रिय व्यापारविद प्रोफेसर रबर्ट लरेन्सबाट छोटो समय प्रशिक्षित हुने मौका पाए । 
सन् 1989 देखि घिमिरे अनवरत काठमाण्डौमा रहे । सन् 1989 मा उनले नेपालको निजामती सेवामा शाखा अधिकृतको रुपमा प्रवेश गरे । सन् 1996 मा उपसचिव पदमा बढुवा भए भने सन् 2005 मा सहसचिव पदमा बढुवा भए । सन् 2006 मा नर्वेको बर्गेन सहरमा अध्ययनका लागि गए । नर्वेबाट सन् 2008 मा नेपाल फिरेपछि अनवरत नेपालको निजामति सेवाको सहसचिव पदमा रहेर सेवा गरे । सन् 2012 जनवरीमा नेपाल सरकारले उनलाई नेपालको लागि भारतको कोलकातास्थित महावाणिज्यदूत पदमा नियुक्त गरेदेखि हाल कूटनीतिज्ञको रुपमा कोलकातामा कार्यरत छन् ।
घिमिरे नेपाली कवितामा एक पृथक शैलीका कवि हुन् । बिम्बमा लेख्न रुचाउने यीनी औसत सामाजिक कविता लेख्न रुचाउँछन् । तथापी यीनले प्रेम, नैराश्य, दुःख जस्ता अनूभूतीजन्य कविता पनि लेखेको छन् । पछिल्ला समयमा यीनले पिछडिएका, सिमान्तकृत र सबाल्टर्नहरुका पक्षमा लेखिएका कविता र राजनीति तथा समाजमा देखिने विकृतीमाथि प्रहार गरेर अधिकतर कविताहरु लेखेका छन् ।कहिले गाउँ, कहिले सरह छिर्ने, कहिले पहाड चढ्ने, कहिले तराई झर्ने कवि चन्द्र घिमिरे कवितामा भुइँमान्छेहरुसंग सम्वाद गर्न मन पराउँछन् ।
कविताका अतिरिक्त लेख निबन्ध पनि लेख्दै आएका छन् । निबन्धतर्पm अनूभूतिलाई पोखेर लेख्नु यीनको विशेषता मानिन्छ । 
साहित्य देखि बाहेका घिमिरे सुशासन, विकास विमर्शमा पनि तिखो कलम चलाउँछन् । नेपाली ब्यूरोक्रेसीमा रहेर ब्यूरोक्रेसीका विसँगतीमाथि लेखिएका कैयौं लेखहरु कान्तिपुर दैनिक तथा अन्यत्र प्रकाशित छन् ।
डन्ट टच मी ओ कविताहरू !बिहानचिऽऽऽसो स्वप्नदोष सुरुङबाट म उम्कन्छु जबदुर्गन्धित अन्डरवेयर अनुहार पखाल्छुजन्डिस स्टोभ सल्काउँछुचिया उमाल्नधुजिएको अखबार मार्का कमिजमा आइरन कुदाउँछुसरकारी वनजस्तो पातलो दारी मिलाउँछुछिमेकी घर हेर्छुझ्यालमा ओएसिस युवती देखेपैले, कपाल मिलाउथँेबैँस सुसेल्थेँ	कविता कोर्दथेँआइन्दा डन्ट टच मी ओ कविताहरू ! दिउँसो स्लो पोइजन खाना होटेलमा उधारो खान्छुएउटा श्रम–शिविरजस्तो जागिरजहाँ धाउँछुदिनभरि स्वाभिमानको छाला काढ्छुघरी–घरी घडीमाथि शंका उमार्छुगर्भवती टाइपिस्टबारे सामाजिक प्रदूषण फैलाउँछुर पनि कविता कोर्दथेँआइन्दा डन्ट टच मी ओ कविताहरू ! बेलुकाअल्छे ढोका मेरो स्पर्शलेब्यूँझन्छ आङ तानेर क्यारऽऽऽओछ्यानमा पल्टेरआरक्षित दुर्भाग्यजस्तो सिलिङको कालो माकुरो ताकेरगाउँमा उमेरले लखेटेका बाआमा सम्झन्छुबैँसले बहिष्कृत र पनि अविवाहित ठूल्दिदी कल्पन्छुनपढेर गाउँमा साइरन बजाउँदो भाइलाई सम्झन्छुकर्तव्यबोधले मैलाई लात हान्छ कस्सेरर पनि कविता कोर्दथेँआइन्दा डन्ट टच मी ओ कविताहरू ! साँझपखपसलको एक छेउट्रान्जिस्टर नारायणगोपाल सुसाइरा’ हुन्छ“जीवनदेखि धेरै धेरै नै थाकेर......”अर्को छेउ ममृत्युभन्दा तीऽतो रक्सी खिप्दै उक्लन्छुमतालु सिंढी टक–टक–टक–टकसाँघुरो गल्लीअतिक्रमण गर्छु एकाएक जबसडकछाप कुकुर गाली भुक्छ ‘साऽऽऽला’जति बेला पुग्छु डेरा घरपट्टिकी छोरी कवितामैले म्वाइँ खाएदेखिन् मकहाँ धाउन छाडेकी छेकौसीबाट लुकेरसिमसिमे नजरको टर्चलाईटले चियो गरिरा’ हुन्छे ।आजभोलि कविताहरू मदेखि रुष्ट छन्मेरा नियतिसँग असन्तुष्ट छन्ओ कविताहरू !नटोक मलाईअरू मात्न देऊक्रमशः स्खलित हुन देऊमर्लिन मुन्रोले आत्महत्या गर्दारात मलाई हाराकिरी गर्न देऊबिन्ती !तिम्रो टापूमा मलाई डाक्ने नगरमेरो दुःस्वप्नको हाट तिमी नभरप्लिज, समान्था फक्स बजाउने नगर “टच मी...”महंगीमा मेरो मायाकवितासरि सस्तिएछअस्वीकृत कविताको लामबजारमा सूचिकृत हुन सकेन अस्ति भट्टीमा धरौटी बस्न सकेनभिसा नमाग, ओ कविताहरू !आइन्दा कविता लेख्दिनडन्ट टच मी ओ कविताहरू !
सन् 1992 पश्चात लेखनबाट टाढा बसेका कवि घिमिरे करीब अढाई दशक पछि फेरि कविता लेखनमा देखा परे । लामो समयान्तरमा फेरि कवितामा आएका घिमिरेले तत्कालै चर्चा बटुले । पुस्ताकार रुपमा घिमिरेको प्रकाशित पहिलो कृति सन् 2012 सेप्टेम्बरमा प्रकाशित ‘डन्ट टच मी ओ कविताहरु’ हो । नेपाली भाषामा लेखिएका कविता सँग्रहका रुपमा आएको उनको यो पुस्तक फाईन प्रिन्ट्स, नेपालबाट प्रकाशित थियो । नेपाली भाषामै लेखिएका कविताहरुको सँग्रहको रुपमा दोश्रो पुस्तक ‘काठको बाकस’ नेपालको साँग्रिला बुक्सले 2015 मा बजारमा ल्याएको छ । यसका अलावा फुटकर रुपमा उनका अनेकौं निबन्धहरु प्रकाशित छन् ।
यीनको एकल कविता वाचन पहिलो सन् 2012 अक्टोबर 3 मा धरानमा र दोश्रो सन् 2013 अक्टोबर 26 मा हेटौडामा भएको थियो । तेश्रो एकल वाचन शिल्पी थियेटरले काठमाण्डौमा सन् 2013 डिसेम्बर 28 मा आयोजना गरेको थियो ।
साहित्यका अलावा घिमिरेले सार्वजनिक प्रशासन, अन्तर्राष्ट्रिय व्यापार क्षेत्रमा काम गरेकाले उनका अनेकौं लेखहरु प्रकाशित छन् । विभिन्न अन्तर्राष्ट्रिय सम्मेलनहरुमा पनि यीनले पेपरहरु प्रस्तुत गरेका छन् । साथै, कैयन नेपाल र बाह्य फोरमहरुमा वक्ताका रुपमा बोलेका छन् ।
