योगमाया उपन्यासकार नीलम कार्की निहारिकाद्वारा लिखित एक ऐतिहासिक उपन्यास हो । यस उपन्यासको लोकार्पण वि.सं. 2074 मा गरिएको थियो ।उपन्यासको कथावस्तु राणा शासन कालमा समाज सुधारका लागी विद्रोह गरेकी योगमायाको जीवनीमा आधारित छ । 
यस उपन्यासकी लेखिका नीलम कार्की निहारिका एक स्थापित लेखिका हुन् । यो उनको दशौँ लेखन कृति हो । लेखिका कार्कीले लामो समयको अध्ययन तथा अनुसन्धानपछि यस पुस्तकलाई बजारमा ल्याएकी हुन् । यस उपन्यासको मुख्य केन्द्र भोजपुर जिल्लामा जन्मिएकी योगमाया न्योपाने रहेकी छिन् । उनले राणा शासन कालमा समाज सुधारका लागि गरेकी कार्यहरूको विवरण यस उपन्यासमा वर्णन गरिएको छ ।
