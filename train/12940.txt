डेम एलिजाबेथ रोजमण्ड् टेलर,, वा लिज टेलर पनि भनिने यिनी चर्चित हलिउड अभिनेत्री हुन्। उनको जन्म लन्डनमा भएको थियो तर काम उनले हलिउड मा गरिन। हलिउडको स्वर्णकालकी एक प्रमुख अभिनेत्री एलिजाबेथ करीब पाँच दशक फिल्ममा सक्रिय रहिन्। उनी 10 नाति/नातिनी र चार पनाति/पनातिनीको रेखदेखमा थिइन्। चर्चामा आइरहने यिनले 59 वर्षको उमेरमा आठौं बिहे गरेकी उनी वैवाहिक जीवनका कारणले पनि समाचारमा आएकी थिइन्। त्यस्तै 75 वर्षको पुग्दा उनले साथी जेसन विन्टर्स्सँग नवौं बिहे गरेको हल्ला चलेको थियो। तर उनले त्यसको खण्डन गरेकी थिइन्। 
अमेरिकन चलचित्र इन्स्टिच्युटले प्रकाशन गरेको ‘महान नारी'को सूचीमा उनलाई सातौं स्थान दिइएको छ। बालकलाकारकै रूपमा करियर सुरु गरेकी उनले आफ्नो जीवनकालमा दुईवटा अस्कर अवार्ड जितेकी थिइन्। सन् 1942मा 10 वर्षको उमेरमा चलचित्र अभिनय सुरु गरेकी उनले अन्तिमपटक सन् 2001मा एक टेलि चलचित्रमा अभिनय गरेकी थिइन्। 
मार्च 23, 2011मा लस् एन्जेल्स, क्यालिफोर्नियाको एक अस्पतालमा उनको 79 बर्षको उमेरमा निधन भयो।
