"1989" अमेरिकी गायिका तथा गीतकार टेलर स्विफ्टको पाँचौँ स्टुडियो एल्बम हो जुन बिग मेसिन रेकर्डस् द्वरा 27 अक्टोबर 2014 मा सार्वजनिक गरिएको थियो। स्विफ्टले उनको चौँथो स्टुडियो एल्बमको रेडको सार्वजनिक पछि यस एल्बमको लागि गीतहरू रेकर्ड गर्न सुरु गरेकी थिइन्। दुई वर्षको अवधिमा स्विफ्टले म्याक्स मार्टिन, सेलब्याक र अन्य रेकर्ड निर्मातासँग सहकार्य गर्दै एल्बमका लागि गीत रेकर्ड गराउन सुरु गरेकी थिइन्। यस एल्बमको शीर्षक स्विफ्टको जन्म वर्षको आधारमा राखिएको थियो र यस एल्बममा समावेश गरिएका सङ्गीत 1980 को दशकका पप सङ्गीतहरू द्वारा प्रेरित भएको थियो।
एल्बमले स्विफ्टको पछिल्लो एल्बममा समावेश गरिएका कन्ट्रि सङ्गीतबाट प्रस्थानको प्रतिनिधित्व गर्दछ र स्विफ्ट द्वारा उनको पहिलो दस्तावेज आधिकारिक पप एल्बम को रूपमा वर्णन गरिएको छ। 1989 एल्बमका गीतहरूमा वाद्ययन्त्रका रुपमा विषेश गरि ड्रम प्रोग्रामिङ, सिन्थेसाइजर्स, पुलसटिङ बेस, गीतारहरूको प्रयोग गरिएको छ। 1989 ले समकालीन सङ्गीत आलोचकहरूबाट सामान्यतया सकारात्मक समीक्षा प्राप्त गर्‍यो र यसलाई बिलबोर्ड, टाइम, र रोलिङ स्टोन सहित विभिन्न प्रकाशनहरू द्वारा 2014 को सर्वश्रेष्ठ एल्बमहरुको रुपमा वर्णन गरियो।
1989 ले संयुक्त राज्यमा 1.287 मिलियन प्रतिलिपीहरू बिक्री गर्‍यो भने एल्बम सार्वजनिक भएको पहिलो हप्ता एल्बम बिलबोर्ड 200 एल्बम चार्टको शीर्ष स्थानमा आउन सफल भएको थियो। एल्बम सन् 2014 मा संयुक्त राज्य अमेरिकाको सर्वाधिक बिक्री हुन सफल एल्बमको रुपमा स्थापित भयो भने डिसेम्बर 2017 सम्म एल्बमका कुल 6.11 मिलियन प्रतिलिपीहरू विश्व व्यापी रुपमा बिक्री भएको थियो। एल्बमका 10.1 मिलियन प्रतिलिपीहरू बिक्री हुने क्रममा गीतका सात एकल सङ्गीतहरू सार्वजनिक गरिएको थियो जसमा ब्ल्याङ्क स्पेस, सेक इट अफ र ब्याड ब्लड गरि तीन गीतहरू बिलबोर्ड हट 100को शीर्ष स्थानमा आउन सफल भएका थिए र त्यस्तै गरि स्टाइल र वाइल्डेस्ट ड्रिम्स बिलबोर्डको शीर्ष दशमा र आउट अफ द उड्सले शीर्ष 20 मा स्थान सुरक्षित गरेको थियो। एल्बममा पहिलो पाँच एकलले अमेरिकी रेकर्डिङ उद्योग सङ्घ द्वरा विभिन्न प्रमाणपत्रहरू प्राप्त गरेको थियो। यस एल्बमले सन् 2016 को वर्षको उत्कृष्ट एल्बमको रुपमा ग्र्यामी अवार्ड जित्न सफल भयो जसले गर्दा स्विफ्ट दुईपटक ग्र्यामी अवार्ड जित्ने पहिलो महिला कलाकार बनिन्।
स्विफ्टले उनको चौँथो स्टुडियो एल्बम रेड 22 अक्टोबर 2012 मा सार्वजनिक गरेकी थिइन्। यस एल्बमले स्विफ्टको साङ्गीतिक शैली र लेखन शैलीमा परिवर्तन ल्याएको थियो। रेड एल्बमले व्यापारिक हिसाबमा निकै सफलता प्राप्त गरेको थियो भने एल्बम सार्वजनिक भएको पहिलो हप्ता एल्बम बिलबोर्ड 200 एल्बम चार्टको शीर्ष स्थानमा आउन सफल भयो र पहिलो हप्तै एल्बमका 1.21 मिलियन प्रतिलिपीहरू बिक्री भएका थियो जुन दशकको इतिहासम‌ै सबैभन्दा उच्च बिक्री थियो र त्यसले गर्दा स्विफ्ट दुईवटा एल्बमले सार्वजनिक भएकै अर्को हप्ता 1 मिलियन भन्दा बढि प्रतिलिपीहरू बिक्री गर्‍यो जसले गर्दा स्विफ्ट पहिलो महिला कलाकार बन्न सफल भइन्। एल्बमको बिक्री र प्रचारप्रसार गर्न स्विफ्टले विश्व भ्रमण गरेकी थिइन् जुन मार्च देखि सेप्टेम्बर 2013 सम्म सञ्चालनमा रहेको थियो। विश्व भ्रमणका क्रममा स्विफ्टले उत्तर अमेरिका, न्युजिल्यान्ड, अष्ट्रेलिया, इङल्याण्ड, जर्मनी र एसियाका केही मुलुकहरूमा साङ्गीतिक कार्यक्रम आयोजना भएको थियो। रेडको विश्व भ्रमणमा स्विफ्टको रोमान्टिक जीवन मिडियाको सुश्म परीक्षणको विषय बनेको थियो। रेड एल्बमको विश्व भ्रमण सकिएपछि स्विफ्टले 1989 एल्बमको लागि गीतहरू रेकर्ड गराउनु सुरु गरेकी थिइन्।
स्विफ्टको चौँथो स्टुडियो एल्बम रेडको सार्वजनिक पछि स्विफ्ट 6 महिना सम्म गीत लेखनका तल्लीन भएकी थिइन्। नोभेम्बर 2013 मा स्विफ्टले बिलबोर्डलाई बताए अनुसार स्विफ्टले भनिन् ,"त्यहाँ सात वा आठ गीतहरू छन् जुन मलाई थाहा छ म रेकर्ड गर्न चाहन्छु"। एल्बमको प्रचारप्रसारका क्रममा स्विफ्टले भनिन् कि उनी दैनिक उठ्दा खेरि पहिला बनाएको सङ्गीत भन्दा नयाँ शैली बनाउन आवश्यक छ भन्ने कुरा गर्थिन। स्विफ्टले सन् 2015 को एक अन्तरबार्तामा भनिन् कि उनले एक पप एल्बम बनाएकामा उनी निकै खुसी र गर्भ गर्छिन्। गीतको रेकर्डिङ लस एन्जलसको कोनवे स्टुडियो, न्यू योर्कको जङ्गल सिटी स्टुडियो, ब्रोक्लेनको लेम्बीज् हाउस स्टुडियो, स्टकहोमको एमएक्सएम स्टुडियो, न्यासभिलको आर्ट स्टुडियो, गोटबर्गको स्टुडियो इलिभेटर नोबडि र हाइटअवे स्टुडियोमा भएको थियो।
फेब्रुअरी 2014 मा स्विफ्टले एकपटक पुन सेलब्याक र म्याक्स मार्टिनसँग सहकार्य गर्ने खुलाएकी थिइन् जोसँग पहिलानै स्विफ्टले रेड एल्बमका तीन गीतहरूको लेखनमा साझेदार गरेकी थिइन्। 1989 एल्बमका गितहरूमा भने उनीहरूको टोलीले 5 भन्दा बढी गीतहरू रचना गरेको थियो। यस एल्बममा स्विफ्टका साथि ज्याक एन्टोनअफ र रायन टेडरले पनि स्विफ्टसँग सहकार्य गरेका थिए। एन्टोनअफले स्विफ्टलाई लेखन र गीत निर्माण गर्न सहयोग गरेका थिए भने उनीहरूले "आउट अफ द उड्स", "आइ व्इस यु वुड" र "यु आर इन लभ" गीतका सहयोग गरेका थिए।
एन्टोनअफले एक ट्र्याक उनको आइफोनमा रेकर्ड गराएका थिए जुन पछि "आइ व्इस यु उड" बनेको थियो। टेलर र स्विफ्टले दुई गीतहरू लेखे जसमा "वेलकम टू न्यू योर्क र "आइ न्यू दिस प्लेस" रहेका छन्।
सेप्टेम्बर 2014 मा स्विफ्टले रोलिङ स्टोनलाई बताए अनुसार उनको 1989 मा रहेको एक गीत उनको दैनिक विवरण र समाचारबाट बनाइएको हो तर तात्कालिक समय सम्म गीतको शीर्षक सार्वजनिक गरिएको थिएन्। स्विफ्टले एक अन्तरबार्ता बताएका अनुसार उक्त गीत "आउट अफ द उड्स रहेको थियो। एन्टोनअफका अनुसार आउट अफ द उड्स गीतको एक भाग पढ्दा एक डायरीको कथा जस्तो लाग्छ भने यसमा लगभग 100,000 मानिसहरूको आवाज सुनिन्छ। आउट अफ द उड्स गीत स्विफ्टले पहिलो पटक एन्टोनअफले पहिलानै बनाएको सङ्गीतमा गीत लेखेकी थिइन्।
स्विफ्टले 18 अगस्ट 2014 मा एल्बमको घोषणा गरेकी थिइन् भने उनले उक्त एल्बम एक पप एल्बम हुने पनि जानकारी गराएकी थिइन्। यस एल्बममा समावेश गरिएका सबै गीतहरू 1980 दशकको पप सङ्गीतबाट प्रेरित भएका थिए। साङ्गीतिक हिसाबले 1989 एल्बम एक सिन्थ पप र डान्स पप एल्बम हो। एल्बममा मार्टिन द्वरा जुटाएका ड्रम्स र सिन्सेसाइजरहरू समावेश गरिएको छ भने अन्य रेकर्ड निर्माताहरूले गीतार, किबोर्ड र पियानोको प्रयोग गरेका छन्। 
किस एफएम सँगको एक अन्तरबार्तामा स्विफ्टले बताएकी छन् कि 1989 एल्बमको नाम उनको जन्म वर्षबाट साभार गरिएको थियो। सेप्टेम्बरमा रोलिङ स्टोन म्यागेजिनसँग बताए अनुसार स्विफ्टलाई उक्त एल्बममा मार्टिन, न्यू योर्क शहर, फाइन योङ केनीबल्स र अनुसन्धनात्मक भावनाले उनको एल्बमलाई टेवा मिलि रहेको छ। अनुसन्धानको सम्बन्धमा स्विफ्टले 1980 को दशकका पप सङ्गीतहरूको वर्णन गरेकी छन्। 
साङ्गीतिक हिसाबले हेर्दा खेरि 1989 एल्बम 1989 को दशकमा सार्वजनिक भएका स्विफ्टलाई मनपर्ने केही एल्बमहरू र गीतहरू छन् जसमा एनी लेनोक्स, फिल कोलिन्सका गीत र म्याडोनाको लाइक अ प्रेअर-एरा पर्छन्। 2014 अक्टोबरमा एक गीतकारले बताए अनुसार गीतको बोल र गीतमा समावेश गरिएका शब्दहरू 1989 एल्बम सार्वजनिक हुनुभन्दा दुई वर्ष अधि देखिका केही घटना र खोजीबाट प्रेरित भएका थिए। स्विफ्टको गीतलेखन एक साङ्गीतिक समूह अस्वाडले पूर्वावलोकन गरेको थियो भने उनीहरूले उक्त लेखनको प्रशंसा गरेका थिए। स्विफ्टले रचेका केही गीतहरूमा उनको वास्तविक जीवनसँग सम्बन्धित प्रेम कथाहरू पनि समावेश गरिएको छ भने उक्त घटनालाई स्विफ्टले आफ्नै सैलिमा वर्णन गरिकी छिन्। स्विफ्टले बताइनकि एल्बमका गीतलेखनहरू जोन ह्युगसका चलचित्रहरूबाट प्रेरित भएका थिए।
एल्बमको सुरुवाती गीत "वेलकम टू न्यू योर्क" हो जुन स्विस्टले न्यू योर्क सहरलाई दिएको एक उपहार थियो। गीतले लिफ्टलाई एलजीबिटी समुदायको लागि समानतालाई समर्थन गर्दछ।
"ब्ल्याङ्क स्पेस" एक इलेक्ट्रो पप गीत हो भने यस गीतले स्विफ्ट र उनको प्रेमीको सम्बन्धको बर्णन गरेको छ। धेरै आलोचकहरूले गीतको तुलना गरे जुन स्विफ्टले हालैको मीडियामा हालको प्रदर्शन गरेको छ।यस गीतलाई पप कलाकार लोर्डेको एक कार्यको तुलना गरि अालेचना गरिएको थियो। "स्टाइल" गीतलाई इलेक्ट्रो पप, पोस्ट डिस्को र फङ्क पप गीतको रुपमा व्याख्या गरिएको छ। 
"आउट अफ द उड्स" एक सिन्थ पप सङ्गीत हो।र।स्विफ्टले 1989 एल्बमका लागि लेखेको पहिलो गीत थियो। यस गीतमा म्याक मनर्टिनको निर्माण छ भने स्विफ्टको स्वर रेकर्ड गरिएको छ। रेकर्ड निर्माता एन्टोनअफका अनुसार यस गीतमा 1989 दशकको र हालको सङ्गीतहरूको समिश्रण रहेको छ। "अल यु ह्याड टु डु वाज स्टे" गीत उनको वास्तविक जीवन भन्दा पनि उनको सपनाबाट प्रेरित भएको थियो। "सेक इट अफ" एक पप सङ्गीत हो जसमा स्विफ्टले निकालेको अन्य गीतहरूको भन्दा भिन्न आवाजमा रेकर्ड गरिएको थियो। बिलबोर्डका जेसन लिपसट्जका अनुसार गीत म्याकलमोरे र रायन लुइजको "थिफ सफ भन्दा राम्रो लयमा रेकर्ड गरिएको छ। यस गीतको बोल र प्रयोग गीतमा गरिएका शब्दले स्विफ्टको निन्दा गर्ने व्यक्तिहरूलाई समर्पण गररिएको छ। स्विफ्टले उक्त गीत मार्फत वर्णन गर्दै भनिन्,"मैले यसबाट एकदम कठिन पाठ सिकेको छु कि मानिसहरूले कुनै पनि समयमा जुनसुकै कुरामा हाम्रो बारेमा सोध्न सक्छन्, र हामी त्यसलाई नियन्त्रण गर्न सक्दैनौ। हामी नियन्त्रण गर्न सक्ने एक मात्र कुरा हो कि हामीले उनीहरूलाई दिने प्रतिक्रिया"।
"आइ विस यु उड" स्विफ्ट र एन्टोनअफले लेखेको यस एल्बमको अर्को गीत थियो भने उनीहरूले आउट अफ द उड्स पनि सँगै लेखेका थिए। यस एल्बममा अर्को गीत पनि समावेश गरिएको छ जुन "ब्याड ब्लड" हो भने यस गीतको सारले दुई घनिष्ठ मित्र बीचको धोकाको वर्णन गरेको छ। टेलर स्विफ्टले एक अज्ञात महिला सङ्गीतकारको बर्णन गर्दै यस गीत लेखेकी थिइन्। स्विफ्टले भनेकी छिन् "एक व्यक्तीले उनले आयोजना गरेको साङ्गीतिक कार्यक्रममा स्विफ्टका लागि काम गर्ने व्यक्तीहरूलाई डाक्दै कार्यक्रममा अवरोध पुर्‍याउने कोसिस गरेको थियो। यस एल्बममा समावेश गरिएको 9अौँ गीत "वाइल्डेस्ट ड्रिम्स" थियो भने यस गीतका अाधारमा स्विफ्टले उनको प्रेमीलाई उनलाई सपनामा भएपनि सम्झन अनुरोध गरेकी छन्। एल्बममा "हाउ यु गेट द गल" नामक गीत पनि समावेश गरिएको छ। "दिस लभ" नामक एक कविता स्विफ्टे सन् 2013 को अन्तिममा लेखेकी थिइन् भने उक्त कविता पनि पछि गीतको रुपमा विकासित हुँदै एल्बममा समावेश गरिएको थियो। 1989 एल्बममा "आइ नू दिस प्लेस" नामक गीत पनि समावेश गराइएको थियो।
यस एल्बमको डिलक्स संस्करण एल्बम सार्वजनिक गरेको केही महिना पछि अमेरिकाको केही स्टोर र पछि आइट्युन्समा सार्वजनिक गरिएको थियो जसमा "वन्डरल्यान्ड", "यु आर इन लभ" र "न्यू रोमान्टिक" गरि तीन गीतहरू पनि सार्वजनिक गरिएको थियो भने "ब्ल्याङ्क स्पेस", "आइ व्इस यु उड" र "आइ नू प्लेस" गीतहरूको पनि अन्य संस्करण सार्वजनिक गरिएको थियो।
18 अगस्ट 2014 मा स्विफ्टले "सेक इट अफ" नामक गीत पहिलो पटक प्रथम श्रेणीमा सार्वजनिक गरेकी थिइन् भने उक्त गीतलाई स्विफ्टले म्याक्स मार्टिन र सेलब्याकसँग सहकार्य गर्दै लेखेकी थिइन्। यस गीतको आधिकारिक सङ्गीत भिडियोलाई मार्क रोमेनीकले निर्देशन गरेका थिए जसलाई प्रत्यक्ष प्रसारणका बेलामा सार्वजनिक गरिएको थियो। यस गीतको भिडियोमा विभिन्न किसिमका व्यवसायीक नर्तकहरूको प्रयोग गरिएको छ। यस गीतले बिलबोर्ड हट 100 चार्टको शीर्ष स्थानमा आउन सफल भएको थियो भने गीत 4 हप्ता सम्म शीर्ष स्थानमा रहेको थियो।
21 अक्टोबर 2014 मा स्विफ्टको एक गीत दुरघटनात्मक रुपमा सार्वजनिक भएको थियो र उक्त गीत क्यानडेली आइट्युन्स चार्टको शीर्ष स्थानमा आएको थियो तर गीतलाई पछि त्यहाँबाट मेटाइएको थियो।
एल्बमको अर्को प्रमुख एकलको रुपमा "ब्ल्याङ्क स्पेस" नामक गीत सार्वजनिक गरिएको थियो जुन नोभेम्बर 10 का दिन मेनस्ट्रिम टप 40, रिदमिक टप 40 र हट एसी रेडियो चार्टमा देखा परेको थियो। गीत गीतको आधिकारिक सङ्गीत भिडियो एकै दिनमा याहु! द्वरा सार्वजनिक भएको थियो भने त्यस घटना पछि स्विफ्टले आफ्नो भिभो खातामा उक्त भिडियो सार्वजनिक गरेकी थिइन्। ब्ल्याङ्क स्पेसले बिलबोर्ड हट 100 चार्टमा शीर्ष स्थानमा आउन सफल भएको थियो भने गीत 7 हप्ता सम्म चार्टको शीर्ष स्थानमा रहन सफल भएको थियो।
एल्बमको तेस्रो एकल सङ्गीतको रुपमा स्टाइल गीत 9 फेब्रुअरी 2015 मा बिग मसिन रेकर्डस् र रिपब्लिक रेकर्डस् द्वारा रेडियोमा सार्वजनिक गरिएको थियो। गीतको आधिकारिक सङ्गीत भिडियो 13 फेब्रुअरी 2015 मा सार्वजनिक गरियो जसमा विभिन्न स्थानका दृश्यहरू समावेश गरिएको छ। यस गीत बिलबोर्ड हट 100 चार्टको मा शीर्ष 6 मा आउन सफल भएको थियो।
एल्बमको चौँथो एकल ब्याड ब्लड र त्यसको आधिकारिक भिडियो एकै दिन 17 मे 2015 मा सार्वजनिक गरिएको थियो भने उक्त भिडियोलाई पछि 2015 बिलबोर्ड म्युजिक अवार्डको सुरुवाती कार्यक्रममा प्रसारण गरिएको थियो। यस सङ्गीत भिडियोमा स्विफ्टका धेरै साथीहरूको पनि अभिनय रहेको छ जसमा कार्लि क्लोस, लेन डुनहन, सेलिना गोमेज रहेका छन्। उक्त गीतको दोस्रो संस्करणमा र्‍यापर केन्ड्रिक लामारको पनि र्‍याप रहेको छ जो आधिकारिक भिडियोमा पनि देखा परेका छन्। यस सङ्गीत भिडियोमा लिलि एल्ड्रिड, जिन्डेया, हेली स्टिनफिल्ड, एली गोल्डिङ, हेइली, जेसिका आल्बा, मार्था हन्ट आदि रहेका छन् जसको भिडियोमा भन्न भिन्न नाम राखिएको थियो। ब्याड ब्लड बिलबोर्ड हट 100 को शीर्ष स्थानमा आएको थियो।
1989 एल्बमको पाँचौं एकल रूपमा यस गीत 31 अगस्ट 2015 मा बिग मसिन रेकर्डस् र रिपब्लिक रेकर्डस् द्वारा रेडियोमा सार्वजनिक गरिएको थियो। यस गीतको भिडियो पहिलो पटक 30 अगस्ट 2015 का दिन एमटिभी भिएमए भिडियो म्युजिक अवार्डमा प्रसारण गरिएको थियोे। यस गीतको आधिकारिक भिडियो जोसेफ केन द्वारा निर्देशित भएको थियो। वाइल्डेस्ट ड्रिम्स बिलबोर्ड हट 100 चार्टको शीर्ष 5 मा आएको थियो। 
डिसेम्बर 2015 मा बिलबोर्डले 1989 एल्बमको छैटौँ गीतको रुपमा "आउट अफ द उड्स" गीत निस्कासन गर्ने जनाएको थियो। आउट अफ द उड्सको आधिकारिक सङ्गीत भिडियो 31 डिसेम्बर 2015 मा सार्वजनिक गरियो भने गीतलाई 5 फेब्रुअरी 2016 मा पहिलो पटक रेडियोमा सार्वजनिक गरिएको थियो। यस गीत बिलबोर्ड हट 100 चार्टमा 18अौँ स्थानमा आउन सफल भएको थियो।
1989 एल्बमको सातौँ र अन्तिम गीतको रुपमा "न्यू रोमान्टिक" गीत 3 मार्च 2015 मा आइट्युनस् स्टोरमा सार्वजनिक गरिएको थियो। यस गीतको आधिकारिक भिडियोलाई 13 अप्रिल 2016 मा स्विफ्टको आधिकारिक भिभो र युट्युब खाता मार्फत सार्वजनिक गरिएको थियो। यस गीतको भिडियोमा लगभग सबै दृश्यहरू स्विफ्टको 1989 विश्व भ्रमणमा क्रममा खिचिएको थियो। न्यू रोमान्टिक गीत 1989 एल्बमकै बिलबोर्ड हट 100 चार्टमा प्रवेश गर्ने सबैभन्दा न्यून स्थानमा पर्ने गीत थियो। गीत चार्टको 46 अौँ स्थानमा रहेको थियो।
स्विफ्टले अगस्ट 2014 मा एल्बमको सार्वजनिक मिती घोषणा गर्ने भन्दै आफ्नो केही भनाइहरू सामाजिक सञ्जाल मार्फल व्यक्त गरेकी थिइन्। 4 अगस्टमा स्विफ्टले आफ्नो आधिकारिक इन्स्टाग्राममा एक भिडियो राखेकी थिइन् जहाँ उनले नम्बर 18 लाई एक सिढीबाट धक्का दिएकी थिइन्। अगस्ट 6 का दिन स्विफ्टले आफ्नो ट्विटर खाता मार्फत 5:00 लेखिएको एक तस्वीर राखेकी थिइन्। त्यसपछि स्विफ्टले एल्बमको अगाडिको दृश्य रहेको एक कभरको तस्वीर सार्वजनिक गरिन भने उक्त कभरको फेदमा "T. S. 1989" लेखिएको थियो।
एल्बमबाट पहिलो एकल "सेक इट अफ" स्विफ्ट द्वारा आयोजना गरिएको एक विश्वव्यापी प्रत्यक्ष भिडियो प्रसारणको समयमा देखाइएको थियो जुन स्विफ्टले याहु!सँग साझेदार गर्द‌ै आयोजना गरिकी हुन्। उक्त कार्यक्रममा स्विफ्टले 1989 एल्बमको बारेमा र दुई वर्षे गीत लेखन प्रक्रियाको पनि कुरा राखेकी थिइन्। उक्त भिडियो प्रत्यक्ष प्रसारणकै दिन स्विफ्टले अर्को कार्यक्रममा अनलाइन रेडियोमा मार्फत पनि प्रसारण गरेकी थिइन्। 1989 को प्रचारप्रसार गर्ने क्रममा स्विफ्टले त्यस कार्यक्रमको अर्को महिना उनका अनुयायीहरूलाई न्युयोर्क स्थित उनको घरमा लगायत लण्डनको एक होटेलमा पनि केही कार्यक्रमहरू सञ्चालन गरेकी थिइन्।
1989 एल्बम 27 अक्टोबर 2014 का दिन संयुक्त राज्य अमेरिकामा सार्वजनिक गरिएको थियो जसमा 13 वटा गीतहरू समावेश गरिएको थियो। एल्बमको डिलक्स संस्करण पनि केही महिनामा निस्कासन गरिएको थियो जसमा तीन अन्य गीतहरू र नयाँ सङ्गीतको।समायोजन गरिएका गीतहरू रहेका थिए जुन पछि क्यानडा र संयुक्त राज्यमा सार्वजनिक गरिएको थियो। एल्बमलाई पछि जर्मनी र संयुक्त अधिराज्यमा पनि सार्वजनिक गरिएको थियो जहाँ एल्बमको सबै गीतहरू र अन्य गीतहरूको नयाँ संस्करणहरू समावेश गरिएको थियोे तर एल्बम सार्वजनिक मिती भन्दा केही दिन अगाडिनै विभिन्न सञ्चार माध्यमहरूबाट निस्कासन भएको थियो।
एल्बमलाई उत्थान गर्ने क्रममा स्विफ्टले 14 अक्टोबर 2014 मा "आउट अफ द उड्स" गीत सार्वजनिक गरेकी थिइन्। त्यसको अर्को हप्ता 20 अक्टोबर 2014 मा स्विफ्टले "वेलकम टू न्यू योर्क" गीत निस्कासन गरेकी थिइन्। अक्टोबर 28 का दिन स्टारबकले "दिस लभ" नामक गीतको सार्वजनिक मिती तोकेको थियो र आइट्युन्समा नि:सुल्क रुपमा डाउनलोड गर्न दिइएको थियो। 
17 फेब्रुअरी 2015 मा स्विफ्टले 1989 एल्बमका गीतहरूको डिलक्स संस्करण सार्वजनिक गर्ने निदो दिएकी थिइन् भने अक्टोबरमा एप्पल इङ्क र अन्य माध्यमहरूबाट गीतहरू सार्वजनिक भएको थियो। यस संस्करणमा "वन्डरल्यान्ड" गीत त्यहीँ दिनमा डिजिटल एकल डाउनलोड र एल्बमको प्रचारप्रसारका लागि आइट्युन्स मार्फत सार्वजनिक गरिएको थियो। वन्डरल्यान्डको निस्कासन पछि "यु आर इन लभ" 24 फेब्रुअरी 2015 र "न्यू रोमान्टिक" 4 मार्च 2015 मा सार्वजनिक गरिएको थियो।
एल्बमको उत्थान प्रचारप्रसारका लागि 1989 विश्व भ्रमण मे 5 2015 मा जापानको टोकीयोबाट सुरु गरिएको थियो। उक्त विश्व भ्रमणले युरोप र उत्तर अमेरिकाको पनि पुगेको थियो भने डिसेम्बर 2015 मा अष्ट्रेलियामा समापन भएको थियो। भ्रमणका बेलमा अष्ट्रेलियाका एक कलाकारल भेन्स जोयले स्विफ्टलाई साथ युरोप र उत्तर अमेरिकामा सञ्चालन साङ्गीतिक कार्यक्रममा साथ दिएका थिए भने अमेरिकी गायक शन मिन्डेजले दक्षिण अमेरिकामा आयोजना गरिएका केही साङ्गीतिक कार्यक्रममा स्विफ्टलाई सहयोग गरेका थिए। विश्व भ्रमणका बेलामा बेलायती गायक तथा गीतकार जेम्स बेले जनवरी 2015 को मध्यमा जर्मनीमा आयोजना गरिएको कार्यक्रमको सुरुवातमा प्रस्तुति दिने निर्णय गरिएको थियो भने 1 फेब्रुअरी 2015 मा क्यालिफोर्नियाका एक साङ्गीतिक समूह एचएआइएमले संयुक्त राज्यमा हुने कार्यक्रमको सुरुवातमा प्रस्तुति दिने गरि ढाँचा तयार पारिएको थियो। यस विश्व भ्रमणमा अन्य कलाकारहरू जस्तै एड सिरन, द विकएन्ड, एलेन डिजेनर्स, जुलिया रोबर्ड, फेटि वाप, जस्टिन टिम्बरलेक, विज खलिफा, सेलिना गोमेज र अन्य थुप्रै प्रख्यात कलाकारका कारण कार्यक्रमहरू राम्रोसँग सञ्चालन भएका थिए।
1989 एल्बम सार्वजनिक भएको पहिलो हप्तै गीतले संयुक्त राज्यमा 1,287,000 प्रतिलिपीहरू बिक्री गरेको थियो भने एल्बम बिलबोर्ड 200 चार्टको शीर्ष स्थानमा आएको थियो। थप प्रतिलिपी अमेरिकी माइक्रोसफ्टको मार्फत $0.99 मा बेचिएको थियो तर निस्कासनको पहिलो चार हप्ता भित्रको $3.99 अन्तर्गत बिक्रीको लागी नेल्सल साउन्डस्क्यान नीतिका कारण कुल गीतहरू समावेश गरिएको थिएन। यस एल्बमले स्विफ्टको पहिलाको व्यक्तिगत कृतिमानलाई पनि पछि पार्दै सार्वजनिक भएको पहिलो हप्तामै एक मिलियन भन्दा बढी प्रतिलिपीहरू बिक्री गर्नेमा एक नयाँ कृतिमान राखेको थियो। उक्त बिक्री सङ्गीत इतिहासकै सबैभन्दा धेरै प्रतिलिपी बिक्री गर्नेमा सातौँ स्थानमा परेको थियो। स्विफ्टका तीन एल्बमहरू सार्वजनिक भएर सबैले एल्बमहरूले सार्वजनिक भएको पहिलो हप्तै एक मिलियन भन्दा बढि प्रतिलिपीहरू बिक्री गराएपछि त्यसो गर्ने स्विफ्ट पहिलो महिला कलाकार बनेकी थिइन्।
एल्बम सार्वजनिक भएको दोस्रो र तेस्रो हप्ता पनि 1989 एल्बम बिलबोर्ड 200 एल्बम चार्टको पहिलो स्थानमै रहेको थियो र तात्कालिक समयमा एल्बममा दुई मिलियन प्रतिलिपीहरू बिक्री भएका थिए। निस्कासन भएको चौँथो हप्ता एल्बम एक स्थान तल खस्किएको थियो भने शीर्ष स्थानमा वान डिरेक्सनको "फोर" एल्बम उक्लिएको थियो। एल्बमका 10 हप्ता पछि फेरि 200,000 प्रतिलिपीहरू बिक्री भएका थिए। अन्ततः 1989 एल्बमले सन् 2014 सम्ममा 3,660,000 प्रतिलिपीहरू बिक्री गरेको थियो जुन 2014 को सबैभन्दा बिक्री भएको एल्बम मध्ये एक थियो।
19 जनवरी 2015 का दिन एल्बमले कुल 4 मिलियन प्रतिलिपीहरू बिक्री गरेको थियो। 1989 एल्बम सन् 2014 को 4 मिलियन प्रतिलिपी बिक्री गराउन सफल पहिलो एल्बम बनेको थियो।. एल्बम सार्वजनिक भएको 15अौँ हप्ता सन् 2015 फेब्रुअरीको पहिलो हप्ता एल्बम पुन बिलबोर्ड 200 को चार्टको शीर्षमा आएको थियो भने एल्बम 11 हप्ता सम्म शीर्ष स्थान अोगट्न सफल भएको थियो जसले गर्दा स्विफ्ट एल्बम चार्टमा धेरै समयसम्म एल्बम शीर्षमा पर्ने कलाकारको रुपमा दोस्रो कलाकार बनिन्। 1989 एल्बमले बिलबोर्ड 200 एल्बम चार्टको कुल 24 हप्ता सम्म शीर्ष 5 मा स्थान बनाएको थियो जसले गर्दा 1989 सन् 1963 पछिको 24 हप्ता सम्म एल्बम चार्टमा स्थान बनाउने दश एल्बम मध्ये पर्न सफल भएको थियोे। 13 मार्च 2015 मा बिलबोर्डले घोषणा गरे अनुसार 1989 एल्बमका साथसाथै स्विफ्टको अगाडिका अन्य दुई एल्बमहरूको पनि बिक्री भएको तथ्य खुलाएको थियो। 27 अक्टोबर 2015 मा यस एल्बम सार्वजनिक भएको एक वर्ष पछि पनि चार्टमा स्थान बनाउने एल्बमको सूचीमा पनि परेको थियो। यस एल्बम बिलबोर्ड 200 एल्बम चार्टमा सार्वजनिक भएको 54अौँ हप्ता पनि शीर्ष दशमा स्थान बनाउन सफल भएको थियो। जनवरी 2018 का अनुसार 1989 एल्बमले विश्व व्यपी रुपमा 6.11 मिलियन प्रतिलिपीहरू बिक्री गरेको थियो।
क्यानडाको आधिकारिक एल्बम चार्ट कम्पनी क्याडेली एल्बम चार्टमा एल्बम निस्कासन भएको पहिलो हप्तानै शीर्ष स्थानमा आएको थियो भने एल्बमले तात्कालिक समयमा क्याडामा 107,000 प्रतिलिपीहरू बिक्री गरेको थियो। दोस्रो हप्ता पनि एल्बम शीर्ष स्थानमै रहँदै थप 37,000 प्रतिलिपीहरू बिक्री गरेको थियो जुन दुई हप्तामा कुल 144,000 भएको थियो। एल्बम क्यानडामा वर्षको उत्कृष्ट बिक्री हुन सफल एल्बमको रुपमा स्थापित भयो भने एल्बमले 314,000 प्रतिलिपीहरू बिक्री गरेको थियो। एल्बम निस्कासन भएको पहिलो हप्ता संयुक अधिराज्यमा एसले 90,000 प्रतिलिपी बिक्री गरेको थियो भने पहिलो हप्तामै एल्बम चार्टको शीर्ष स्थानमा स्थान बनाएको थियो। यस एल्बम सन् 2014 को सबै छिटो धेरै प्रतिलिपी बिक्री गर्ने एल्बमको रुपमा स्थापित भयो। एल्बमले संयुक्त अधिराज्यमा 1.127 मिलियन प्रतिलिपी बिक्री गर्न सफल भएको थियो। अक्टोबर 2017 का अनुसार एल्बमका विश्व व्यापी 10.1 मिलियन प्रतिलिपीहरू बिक्री भएका थिए।
सन् 2015 मा "1989" बिलबोर्ड 200 एल्बम वरियताको पहिलो नम्बरमा स्थान बनाएको थियो।
