एसियाली फुटबल महासङ्घ एएफसी  एसियाभित्र फुटबल आयोजना गर्ने एउटा आधिकारिक निकाय हो। यस सङ्घका 46 वटा सदस्य देशहरू छन, र ति देशहरू मध्य धेरै देशहरू एसिया महादेशमा स्थित छन् । युरोप तथा एसिया दुवै क्षेत्रका राष्ट्रहरू, जस्तै टर्की, ताजिकिस्तान, अजरबैजान, जर्जिया अनि रसिया लगायतका देशहरू एफसीको साटो युइएफएका सदस्यहरू हुन् । एसिया महादेशका इजरायल अनि अर्मेनिया युइएफएका सदस्य हुन् । हुनत: दुवै देशको भूभाग एसिया महादेशमा रहेको छ । अर्को तिर, अस्ट्रेलिया, पहिले ओएफसीको सदस्य रहेको थियो जुन पछि आएर सन् 2006 देखि एएफसीको सदस्य हो ।
एएफसीको स्थापना 8 मे 1954 मा मनिला, फिलिपिन्समा भएको थियो । यो फिफाको 6 महादेशीय सङ्घहरू मध्ये एक हो । यसको मुख्य कार्यालय बुकित जलिल, क्वालालम्पुर, मलेसियामा अवस्थित छ । यस सङ्घको वर्तमानको प्रमुख अध्यक्ष सलमान बिन इब्राहिम अल खलिफा हुन् ।
एएफसीले 46 वटा सदस्यहरूलाई पाँचवटा क्षेत्रमा विभाजन गरेको छ ।
