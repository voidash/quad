आँधिखोला स्याङ्जा जिल्लाको उत्तर क्षेत्रमा फैलिएको एक गाउँपालिका हो । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा स्याङ्जा जिल्लामा सेतीदोभान, पञ्चमुलका वडाहरू, फापरथुम, चिलाउनेबास, बिचारीचौतारा र वाङसिङ देउराली गाउँ विकास समितिहरूलाई समेटेर आँधिखोला गाउँपालिका घोषणा गरिएको हो ।
प्रदेश नं. 4 स्थित स्याङ्जा जिल्लामा सेतीदोभान, पञ्चमुलका वडाहरू, फापरथुम, चिलाउनेबास, बिचारीचौतारा र वाङसिङ देउराली गाविसहरूलाई मिलाएर आँधिखोला गाउँपालिका बनाइएको हो । त्यसैले राष्ट्रिय जनगणना 2068का अनुसार यी ठाउँहरूको जनसङ्ख्यालाई जोडेर आँधिखोला गाउँपालिकाको जनसङ्ख्या 16,589 रहेको छ ।
आँधिखोला गाउँपालिकामा 6 वडाहरू रहेका छन् । आँधिखोलाको कुल क्षेत्रफल 69.61 वर्ग किमी छ । यो गाउँपालिकाको पूर्वमा पुतलीबजार नगरपालिका र फेदीखोला पर्दछन् भने पश्चिममा पर्वत जिल्ला छ। यसको उत्तरी भागमा फेदीखोला र पर्वत जिल्ला छ भने दक्षिणी क्षेत्रमा पुतलीबजार नगरपालिका र अर्जुनचौपारी पर्दछन् ।
