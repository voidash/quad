वि. सं. 2043 माघ 10 गते  देउडा र लोग गायक हुन् । उनको जन्म डोटी जिल्लाको सरस्वतीनगर गाविसमा भएको थियो । उनी सामान्य परिवारमा हुर्केका थिए । उनको बुवाको नाम भोजराज ओझा र आमाको नाम भागरथी देवि ओझा हो ।
गायक ओझा फिल्मी क्षेत्रमा उदयमान हुन ठुलठुला आशा बोकेर काठमाडौं छिरेका थिए । पहिलो पटक काठमाडौं पसेका ओझाको कोहि आफन्त पनि नभएका र काठमाडौं जस्तो शहरमा प्रयाप्त अनुभव पनि थिएन । कहाँ खाना खाने,बस्ने भन्ने अलमलमा पर्दा दुई दिन रत्नपार्कमा भोकै सुतेका थिए । त्यसपछी चितवन का एकजना  नृत्य प्रशिक्षक छिरिङ लामा ले आफ्नो अफिसमा काम गर्न लगाएका थिए । त्यहा काम गर्दागर्दै ओझा अकस्मात बिरामी परेपछी अस्पताल लागि जाँच गराउदा मुटुको रोग देखाइएको थियो । नृत्य,मोडल र अभिनेता गर्छु भनेर राजधानी छिरेका ओझाको सपना चकनाचुर भयो । गहभरी आशु र मनभरी पीडा बोकेर उहीँ आफ्नै जन्मथलो फर्किएका थिए ।
डोटीको जोरायलमा भएको भयानक सडक दुर्घटनामा परी बाँच्न सफल भएका गायक सौगात ओझाले आफ्नो गायन पेसालाई पुनः निरन्तरता दिन थालेका छन् । उक्त बस दुर्घटनामा 31 जनाले ज्यान गुमाउँदा ओझाले पनि आफ्नी आमा र छोरी गुमाउनु पर्यो । यति मात्रै नभएर उनी स्वयंम उक्त दुर्घटनामा परि 21 दिन अस्पतालको सैय्यामा उपचार गराउनु पर्‍यो । उनले सो घटनाको विश्लेषण गरिएको घटना गीत पनि गाएका छन् सो गीत सुनेर धेरैले गायकको पीडामा साथ दिएर आँशु झारे । अब भने सो पीडालाई भुलाउन उनले नयाँ गीत लिएर बजारमा आएका छन् । अहिलेकी चर्चित गायिका तथा मोडल ज्योती मगरको साथमा ओझाले इशारा के गरी गरी... मलाई त यहि काली मोरी मन परी बोलको निक्कै रमाइलो गीत सार्वजनिक गरेका हुन् ।सो गीतमा सौगात ओझा र ज्योती मगरको स्वर रहेको छ भने शब्द रचना र लय संकलन पनि गायक ओझाले नै गरेका हुन् । दोहोरी प्याट्रनको यो गीतको भिडियो पनि निर्माण भइसकेको गायक ओझाले जानकारी दिए । भिडियोमा बिनोद बोहरा र ज्योती मगरको मोडलिङ्ग रहने जनाइएको छ । बि स्टार फिल्म प्रा.लि.को प्रस्तुती रहेको यो भिडियोको निर्देशन भने विक्रम चौहानले गरेका छन् । निक्कै रमाइलो गीत भएकोले भिडियोलाई पनि त्यस्तै रमाइलो बनाउने प्रयास गरिएको निर्देशक चौहानले बताए । यो गीतको म्युजिक भिडियो चाँडै नै युट्युव मार्फत सार्वजनिक गर्ने तयारी भएको छ भने अडियो गीतलाई देशभरका एफएम रेडियोमा पठाइ सकिएकोले हाललाई रेडियोबाट सुन्न सकिने बताइएको छ ।नेपालमा पछिल्लो समय सवारी दुर्घटनामा परी हजारौले अकालमै ज्यान गुमाईरहेका छन् जसले गर्दा आफ्ना आफन्त, साथीभाई र शुभचिन्तकहरु गुमाउन बाध्य कयौं नेपाली मनहरुलाई शान्त्वना दिदै आफ्नै पिडा व्यक्त गर्दै छन् लोक गायक सौगात ओझाले ।
