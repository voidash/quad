सुनिल बल एक नेपाली राष्ट्रिय फुटबल टिमका सदस्य हुन् । मुख्य गरि उनी मैदानमा आक्रमक मीडफिल्डरका रूपमा खेल्ने गर्दछन् । उनी एन्फा एकेडेमी का उत्पादन हुन् । 2015 सालमा नेपाली 19 वर्ष मुनिको राष्ट्रिय फुटबल टिमले साफ च्याम्पियनसिप यू-18 को उपाधि जित्दा उनी टोलीका एक महत्त्वपूर्ण सदस्य रहेका थिए । उनी नेपाली राष्ट्रिय फुटबल जगतका फ्रि किक तथा कर्नर किक हान्नका लागि माहिर खेलाडका रूपमा 2018 साफ च्याम्पियनसिप देखि स्थापित भएका थिए  सुनिल बल हाल थ्री स्टार क्लबबाट नेपाली राष्ट्रिय लिग शहिद स्मारक ए-डिभिजन लिग खेल्ने गर्दछन् ।
बलले सन् 2016 मा लाओसविरुद्ध भएको मैत्रीपूर्ण खेलमा राष्ट्रिय टोलीका लागि डेब्यु गरेका थिए । साथै 2018 साफ च्याम्पियनसिप उनको राष्ट्रका लागि पहिलो अन्तर्राष्ट्रिय फुटबल प्रतियोगिता उपस्थिति थियो । उक्त प्रतियोगितामा भुटानसँगको खेलमा उत्कृष्ट प्रदर्शनी गरे पछि सुनिल बल नेपाली फुटबल जगतमा स्टार खेलाडीका रूपमा स्थापित हुन सफल भएका थिए ।
घरेलु फुटबलमा उनी हाल रुस्लान थ्री स्टार क्लबबाट खेल्ने गरेका छन् । त्यसअघि उनले संकटा क्लब तथा सुदूरपश्चिम फुटबल क्लबबाट पनि विभिन्न खाले घरेलुु फुटबल प्रतियोगितामा सहभागी जनाउने गर्दथे ।
सुनिल बलले राष्ट्रिय लिगमा थ्री स्टारको तर्फबाट 2075 सालमा डेब्यु गरेका थिए ।
इन्डोनेसियामा सम्पन्न 2018 एसियाली खेलकुदमा पनि उनी नेपाली राष्ट्रिय यू-23 टोलीमा पनि सहभागी रहेका थिए । साथै उनले नेपालको प्राय सबै खाले उमेर समुहका टिमबाट सहभागी जानाएका छन् । उनले आफ्नो पहिलो अन्तर्राष्ट्रिय खेल पाकिस्तान विरूद्व खेलेका थिए ।
उनी सन् 2015 मा साफ यू-19 च्याम्पियनसिप जित्दाका नेपाली टोलीका महत्त्वपूर्ण सदस्य थिए । उनकै फ्रिकिकमा नेपालले उक्त प्रतियोगिताको सेमिफाइनलमा उपाधि दाबेदार मानिएको अफगानिस्तानलाई पराजित गरेको थियो ।
2018 साफ च्याम्पियनसिप अन्तर्गत समूह चरणको दोस्रो खेलमा नेपालले भुटानलाई 4-0 ले पराजित गर्दा सुनिल बलले उत्कृष्ट प्रदर्शन गरेका थिए । नेपाल राष्ट्रिय टोलीबाट तेस्रो पटक खेलिरहेका सुनील पहिलो पटक त्यो खेलम सुरुआती 11 मा परेका थिए । भुटानविरुद्ध सुनीलले 1 गोल गर्नुका साथै 2 असिस्ट प्रदान गरेका थिए । 21 औं मिनेटमा सुनीलकै कर्नरमा अनन्त तामाङले हेडरमार्फत गोल गरेका थिए । 71 औं मिनेटमा विमल घर्ति मगरको पेनाल्टी गोलरक्षकले रोकेपछि फर्केर आएको बलमा उनले गोल गरे । 88 औं मिनेटमा उनकै कर्नरमा निराजन खड्काले गोल गरेका थिए । एकाएक उनको यो भुटान विरूद्वको खेल प्रदर्शनले नेपाली फुटबल प्रेमी माझ स्टार खेलाडीका रूपमा स्थापित हुन सफल भएका थिए । सम्भव भुटानसँगको खेलमा सबैभन्दा उच्च र उत्कृष्ट प्रदर्शनी गरेका सुनिल बलले उक्त खेलमा म्यान अफ दी म्याच घोषित हुन सफल भएका थिए ।
सुनिल मुख्यतय आक्राक्मक मीडफिल्डरका रूपमा मैदान उत्रने हुदाँ उनले टीका लागि जस्तो सुकै अवस्थामा पनि सकारात्मक नतिजा दिलाउन सफल गराउछन् । भने उनको एकल प्रयासले पनि टिमले खेलमा उत्कृष्ट नतिजा ल्याउन सफल रहेको छ । जस्तै उदाहरणमा 2018 साफ च्याम्पियनसिप को भुटानसँगको खेल पनि हो । साथै उनी एक मिहिनेती खेलाडी पनि हुन् । फ्रि-किक तथा कर्नर किका लागि उनी उत्कृष्ट खेलाडी हुन् । साथै तेज गति वा रफ्तारमा बललाई विपक्ष टिमको गोल पोष्ट नजिक पुराएर अन्य खेलाडीहरूलाई सहि समयमम सहि तरिकाबाट पास उपलब्ध गराउन उनी माहिर रहेका छन् ।
