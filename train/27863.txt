भण्डारी नेपाल तथा भारतमा बसोबास गर्ने बाहुन तथा क्षेत्री मानिसहरूको एक थर हो । भण्डारीहरूको गोत्र, शाखा, शुत्र र प्रवर फरक फरक हुन्छ । डोटी निरोली गडसेरा क्षेत्रमा भारद्वाज गोत्रीय ब्राहमण भण्डारी छन् । ब्राहमण भण्डारी कर्तिकेयपुरी राजाका भण्डारा चलाउने ब्राहमण हुन् । जोशी बाट भण्डारी भनेका यिनको कुलदेवता भागेश्वर हो । पाल राजाको भण्डारा डोटी बाट कत्युरी राज्यमा पठाउने जिम्मा पाएको समय बाट यी भण्डारी थरका बनेका हुन् । डोटी कैलाली कन्चनपुरमा यिनको बसोबास छ । 
प्रदेश नम्बर 3 अन्तर्गत नुवाकोट जिल्लाको थानसिङ थातथलो भएका वशिष्ठ गोत्रीय भण्डारीहरू ब्राह्मण हुन् । हाल धादिङ, काठमाडौं, रामेछाप, चितवनलगातका जिल्लामा समेत पुगेर बसोबास गर्ने वशिष्ठ गोत्रीय भण्डारीहरूलाई गोत्रावलीमा थानसिङे भण्डारी भनेर उल्लेख गरिएको छ ।
महाकाली अञ्चलको बैतडी जिल्लामा बसवास गर्ने क्षेत्रिय भण्डारीहरू गौतम गोत्रीय भण्डारीहरू हुन् । विभिन्न ऐतिहासिक प्रमाणहरूका अनुशार सबै भन्दा पहिले गौतम गोत्रिय भण्डारीहरू भारतको दुवा नगरबाट गौतम गोत्री बिष्ट, भट्टहरूसँग नेपाल प्रवेस गरेर बैतडी जिल्लाको पाटनमा आई बसेका थिए । त्यस पछि उनीहरू बैतडी जिल्लाको रोडीदेवल गाविसमा वसोवास गरेको देखिन्छ । उनीहरू त्यस समयमा दुवानगरका गौतम गोत्री राज परिवारको खटन पटनमा वर्तमान नेपालको बैतडी जिल्लामा आएको बताइन्छ । बैतडी जिल्लाको रोडीदेवलबाट मुस्या भण्डारी बैतडीको दशरथ चन्द नगरपालिकामा आई बसेका थिए । उनका सन्ततीहरू अहिले बैतडीकै विभिन्न स्थानहरूमा वसोवास गरिरहेको देखिन्छ । अहिले गौतम गोत्री भण्डारीहरू शिलगढी, पाटन, मेलाउ, रोडी, रन्तोली, बड्तोली तथा काठमाडौं, कञ्चनपुर र कैलाली जिल्लाका विभिन्न स्थानहरूमा वसोवास गरिरहेका छन् ।
 Www.facebook.com/grysh
