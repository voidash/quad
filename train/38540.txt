पुरुषोत्तम दाहाल वरिष्ठ पत्रकार हुनुहुन्छ। उहाँ एक मानवअधिकारवादी पनि हो। राजनीतिशास्त्रमा स्नातकोत्तर तह उतिर्ण गरेका दाहाल वाल्मिकी क्याम्पसमा त्यहि विषय पढाउनु हुन्छ। 
उहाँको जन्म 2015 मंसिर 13 गते ओखलढुङ्गा जिल्लाको बिगुटारमा भएको हो। उहाँका पिताको नाम पण्डित रत्नप्रसाद र आमाको नाम टिकाकुमारी हो। उहाँहरू 6 दाजुभाई र तीन दिदीबहिनी जन्मनुभएको हो। 
2034 देखि पत्रकारिता गर्दै आएका दाहालले नेपाल टाइम्स दैनिक, राष्ट्रपुकार साप्ताहिक, नेपालवाणी साप्ताहिक, देशान्तर साप्ताहिक, चेतना साप्ताहिक आदिमा काम गर्नुभयो। जनआन्दोलन 1 पछि उहाँले रेडियो नेपालमा 'घटना र विचार' कार्यक्रमका प्रस्तोता, राष्ट्रिय समाचार समितिको अध्यक्ष, कृष्णप्रसाद भट्टराई प्रधानमन्त्री रहँदा सञ्चार सल्लाहकार हुनुभयो। राजधानी दैनिक निस्कदा प्रधान सम्पादक हुनुहुन्थ्यो। 059 पछि दुई वर्ष च्यानल नेपालको 'अग्निपरीक्षा' कार्यक्रमका प्रस्तोता हुनुभयो। 
उहाँ 045मा स्थापित नेपाल मानवअधिकार सङ्गठनका संस्थापकमध्ये एकजना हो। 053 जेठमा स्थापित मानवअधिकार तथा शान्ति समाजमा अहिले सभापति हुनुहुन्छ। उहाँले एक दर्जन देशको भ्रमण गर्नुभएको छ। एक्लै दुई र संयुक्त लेखनबाट उहाँका चार पुस्तक प्रकाशित छन्। उहाँले महेन्द्रविक्रम मानवअधिकार पुरस्कार, प्रेस काउन्सिल गोपालदास पत्रकारिता पुरस्कार 2058 आदि प्राप्त गर्नुभएको छ।
