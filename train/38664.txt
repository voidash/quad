फिलिप जोएल ह्यूज एउटा अस्ट्रेलियन क्रिकेटर हुन् । उनी बायाँ हाते शीर्ष क्रमका ब्याट्सम्यान थिए जो अष्ट्रेलियाकातर्फबाट अन्तर्राष्ट्रिय क्रिकेटमा खेल्ने गर्दथे । उनले आफ्नो टेस्ट क्रिकेटको सुरुवात सन् 2009 मा 20 वर्षको उमेरमा गरेका थिए । 
उनी अस्ट्रेलियाका एउटा राम्रा ब्याट्सम्यान थिए जसको प्रमाण उनले आफ्नो क्रिकेट जीवनको दोश्रो टेस्टमै दिएका थिए जब उनले दक्षिण अफ्रिका को बिरुद्ध डरबन को तेज रफ्तार पिचमा मात्र 20 बर्षको उमेरमा आफ्नो पहिलो शतक बनाएका थिए । यस शतकले ह्यूजलाई अस्ट्रेलियाको सबैभन्दा कम उमेरमा शतक हिर्काउने खेलाडीको सूचीमा राखेको थियो । त्यसै म्याचको अर्को इनिङमा उनले फेरि शतक बनाए जसको मद्दतले अस्ट्रेलियाले दक्षिण अफ्रिका जस्तो प्रतिद्वन्दीलाई 175 रनको फराकिलो अन्तरले पराजित गरेको थियो । ह्यूज क्रिकेट इतिहासमा सबैभन्दा कम उमेरमा टेस्ट क्रिकेटको दुवै इनिङमा शतक बनाउने खेलाडी बन्न पुगे। सन् 2013 जनवरी 11 मा ह्यूजले आफ्नो पहिलो एकदिवसीय अन्तर्राष्ट्रिय क्रिकेटमा श्रीलङ्का को बिरुद्ध शतक बनाएर क्रिकेट इतिहासमा अस्ट्रेलियाको तर्फबाट खेल्दै आफ्नो पहिलो एकदिवसीय अन्तर्राष्ट्रिय म्याचमा शतक बनाउने पहिलो खेलाडी बने । 
सन् 2014 नोभेम्बर 25 मंगलवार सिड्नीको एसजीसी क्रिकेट मैदानमा घरेलु क्रिकेट शेफिल्ड शिल्ड प्रतियोगितामा साउथ अस्ट्रेलिया र न्यू साउथ वेल्सको म्याचमा ह्युज 63 रन बनाएर खेल्दै थिए जुन बेला उनलाई शन एबटको बाउन्सरले घांटीमा लाग्न पुग्यो र तत्कालै उनी अचेत भएर लडे र बेहोस भए । उनलाई अस्पताल लगियो र त्यहाँ उनको गहन चिकित्सा विभागमा शल्यक्रिया गरियो । 2014 नोभेम्बर 27 तारिखमा निधन भएको थियो । सन् 2014, डिसेम्बर 3 तारिखमा उनलाई गृहजिल्ला म्याक्सविल, अष्ट्रेलियामा अन्तिम संस्कार गरियो । सन् 2014 नोभेम्बर 27 मा अचेत अवस्थामै उनको मृत्यु भयो ।
