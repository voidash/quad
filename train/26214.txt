
डेभिड बेक्ह्याम इङ्गल्याण्डको राष्टिय फुट्बल टिमका भुतपुर्व खेलाडी र कप्तान हुन । उनले म्यानचेष्टर युनाइटेड,प्रेस्ट नर्थ इन्ड,रियल म्याड्रिड,लस ऐन्जलस ग्यालेक्सी ,एसि मिलान, पेरिस सेन्ट जर्मन क्लब र इङ्गल्याण्डको राष्टिय टिममा खेल खेलि अरु खेलाडीका लागी उदाहरणिय बने । उनि पहिलो ब्रिटिस् खेलाडी पनि हुन जसले चार ओटा देशमा लिग उपाधि जित्न सफल भए । बेक्ह्यामले सन् 2012 -2013 को लिगको अन्त्यतिर सन्यास लिने घोषणा गरे । उनले आफ्नो अन्तिम खेल जर्मन क्लब पेरिस सेन्ट जर्मन बाट 16मे 2013 र 18 मे 2013 मा खेलि आफ्नो व्यावसायिक फुटबल छोड्न पुगे ।
बेक्ह्यामले व्यावसायिक फुटबलको सुरुवात म्यानचेष्टर युनाइटेडबाट गरे जहाँ 17 बर्षको उमेरमा उनले म्यानचेष्टर युनाइटेडबाट 1992 मा पहिलो खेल खेले । उनले म्यानचेष्टर युनाइटेडबाट प्रिमियर लिगको उपाधि 6 पटक जिते, एफ ए कप दुई पटक र सन् 1999 मा युइएफए च्यान्पियन्स लिगको उपाधि पनि हात पारे । त्यसपछि उनले रियल म्याड्रिडबाट चार सिजन खेले । रियल म्याड्रिडसँगको अन्तिम सिजनमा बेक्ह्यामले ला लिगा च्याम्पियन्स पनि हात पारे । जुन 2007 मा बेक्ह्यामले लस एन्जलस ग्यालेक्सि क्लबको पाँच बर्षे करारमा हस्ताक्षर गरे । बेक्ह्याम लस एन्जलस ग्यालेक्सि क्लबमा नै कार्यरत हुँदा ऋणका रुपमा एसि मिलानका लागि 2009 र 2010 मा खेलहरु खेल्न पुगे । खेलहरु खेल्ने क्रममा उनि च्यानपियन्स लिगको 100 खेल खेल्ने पहिलो ब्रिटिस् खेलाडि बने ।
अन्तराष्ट्रिय खेलमा बेक्ह्यामले इङ्गलयाण्डबाट पहिलो खेल 1 सेप्टेम्बर 1996 मा 21 बर्षको उमेरमा खेले । जब उनि इङ्गल्याण्डको टिम क्यापटेनका रुपमा 6बर्ष रहे तब बेक्ह्यामले 58 खेल खेलेका थिए । बेक्ह्यामले इङ्गल्याण्डबाट जम्मा 115 खेल खेलेका थिए ।
बेक्ह्याम दुइ पटक FIFA world player of the year का लागि छानिएको भए पनि player of the year भने हुन सकेनन् । 2004 मा भएको फिफाको 100 औ वार्षिकोत्सब समारोहमा उनको नाम शिर्ष 125 सर्वश्रेष्ठ जिवित खेलाडिको सुचिमा पर्न पुग्यो । 2004 मा नै बेक्ह्याम विश्वको सबैभन्दा धेरै तलब लिने खेलाडि बने । त्यसपछि 2007 मा लस एन्जलस ग्यालेक्सिबाट मेजर लिग सकरको इतिहासमा सबभन्दा धेरै तलब लिने खेलाडि बने । 
बेक्ह्याम सन् 1999 मा भिक्टोरिया बेक्ह्यामसंग विवाह बन्धनमा बाँधिए । हालसम्म बेक्ह्यामको 3 छोरा र 1 कान्छी छोरी गरि 4 बच्चा छन् ।

