भक्तराज आचार्य नेपाली गीतसंगीत जगतका अनन्त तारा हुन्। उनलाई भजन शिरोमणिका उपनामले पनि चिनिन्छ।
उनको जन्म बुबा बलभद्र र आमा रेनुकाको कोखबाट वि.सं. 1999 साल असोज 16मा भएको हो। उनले साढे एक वर्षमै बुबा गुमाए। यही बेला गाउँमा चलेको महामारीका कारण आमासँगै उनी भारतको डुअर्सको चियाबगान पुगे, जहाँ उनका जीवनका 31 वसन्त बिते। बिस्तारै आमाको अवस्था पनि कमजोर हुँदै गएपछि कम उमेरमै उनले पारिवारिक दायित्व सम्हाल्नुपरेको थियो। जस्तोसुकै विपत्तिमा पनि संगीतप्रतिको उनको लगाव जारी नै रह्यो, 'संगीत प्रभाकर' सम्म उनले अध्ययन गरे।
तीसको दशकको सुरुवातसँगै उनको सांगीतिक जीवनले मोड लियो। वि.सं. 2030 सालमा काठमाडौंमा भएको 'अधिराज्यव्यापी राष्ट्रिय गीत प्रतियोगिता'मा उनले गाएको 'होसियार यसबखत समयको मुखलाई चिन...' प्रथम भयो र उनले स्वर्ण पदक प्राप्त गरे। यस गीतका संगीतकार तथा रचनाकार अम्बर गुरुङले पनिस्वर्ण पदक प्राप्त गरेकाका थिए।
प्रतियोगितामा प्रथम भएपछि रेडियो नेपालमा जागीरे भए भक्तराज। त्यसयता वि.सं. 2046 सालसम्ममा उनले साढे चार सय गीत रेकर्ड गरिसकेका थिए। दुई दर्जनबाहेक सबै गीत उनले आफ्नै रचनामा तयार पारेका थिए। उनले धेरैजसो भजन र त्यसबाहेक आधुनिक, गजल, राष्ट्रिय, बालगीत लगायत कोएर, ब्यालेट, ब्यानटाटा र फिल्मको पाश्र्व गायनसमेत गरेका छन्। युगल गीत भने चारवटा मात्रै गाएका छन्।
वि.सं. 2046 सालको एक साँझ बौद्धमा सांघातिक हमला भएपछि भक्तराजका टाउकामा झन्डै सयभन्दा बढी टाँका मार्नुपरेको थियो। त्यसयता लगभग उनको गायनयात्रामा विराम लाग्यो।
उनका दुई सुपुत्र सत्यराज र स्वरूपराज पनि नेपाली सुगम संगीतमा स्थापित गायक छन्। 
उनले पाएका पुरस्कारः
उनको जीवनीमाथि 'आचार्य' नामक चलचित्र पनि बनेको छ।
