पम्फा भूषाल नेपाली राजनीतिज्ञ तथा पहिलो महिला पार्टी अध्यक्ष हुन् । उनी नेकपा केन्द्रका प्रवक्ता समेत हुन् । 
पहिलो सम्विधान सभा निर्वाचनमा प्रत्यक्ष निर्वाचन प्रणाली अन्तरगत ललितपुर 3 बाट विजयी संविधान सभा सदस्य पम्फा भुसाल माओवादी केन्द्रीय सदस्य पनि थिइन् । प्रतिनिधिसभा निर्वाचन, 2074मा पनि ललितपुर 3 बाट विजयी हुनुभएको थियो । 
जनमोर्चा नेपालको पहिलो अध्यक्ष बनेकी भुसालले विक्रम सम्बत 2033 सालदेखि विद्यार्थी राजनीतिबाट राजनीति गरेकी हुन् । 2037 सालमा चौथो महाधिबेसनको सदस्यता लिएकी भुसाल 2051 सालमा माओवादीकी केन्द्रीय सदस्य भइन् । फुर्सदको बेला समाजिक तथा राजनीतिक विषयमा अध्ययन गर्न रुचाउने भुसाल समाजिक असमानता देखेर नै राजनीतिमा लागेको बताउछिन् । 
विद्युत उपनामले चिनिने भुसाल 5 दिदीबहिनी र एक भाइमा साहिली हुन् । 
औसत नेपाली भन्दा सम्पन्न परिवारमा जन्मिएकी भुसाल ग्रामीण समाजशास्त्रमा स्नातकोत्तर गरेकी छन्। पटकपटक गरेर 1 वर्ष जेल बसेकी भुसाल फुन्टीबाङ बैठकपछि माओवादीकी पोलिटब्युरो सदस्य बनेकी थिइन्। 2019 साउनमा अर्घाखाची किमडाँडा -5 आँपखोलामा भुसालको जन्म भएको हो। अन्तरिम कालमा माओवादी सरकारमा हुँदा महिला बालबालिका तथा समाजकल्याण मन्त्री थिइन्।
