Many
राजवृक्ष अर्थात अमलतासलाई अङ्ग्रेजीमा गोल्डेन सावर ट्रि भनिन्छ । वनस्पति जगतको फेवेसी परिवार अन्तर्गत पर्ने यो वनस्पति एक फूल फुल्ने रूख वर्गको वनस्पति हो ।
चर्मरोग, छालामा पीप आउने घाउ भएको, मांशपेशी र जोर्नी दुखेको, कुष्ठरोग, सर्पले टोकेकोमा पात र फुलको रस तथा फल भित्रको गुदी दलिन्छ । ज्वरो, कब्जियत, सिफलिस, क्षयरोग, जलन, घाउमा जरा र बोक्राको सेवन गरिन्छ । पेटमा जुका परेमा, रक्त बिकार, पिसावमा अवरोध, ज्वरो, जण्डिस, मुटु रोगमा बोक्राको सेवन गरिन्छ । ज्वरो, जीउ दुखेको, कलेजो र पित्त बिग्रेको, मांशपेशी र जोर्नी दुखेको, बिष सेवन गरेको, एन्थ्रयाक्स जिवाणुको संक्रमण र कब्जियतमा फल भित्रको गुदीको सेवन गरिन्छ ।


