झिनाइदह जिल्ला बङ्गलादेशको दक्षिण-पश्चिममा पर्ने एक प्रमुख जिल्ला हो । यो जिल्ला खुल्ना विभागमा पर्छ ।
प्रशासन ब्रिटिश शासन को शुरुवात मा झिनाइदह एक पुलिस थानाको रुपमा रहेमो थियो भने सन् 1794 मा यो स्थान एक ठूलो कारागारको रुपमा परिणत भएको थियो । झिनाइदह उप विभाजनको स्थापना सन् 1863 मा गरिएको थियो भने सन् 1984 मा एक जिल्लाको रुपमन परिवर्तन भएको थियो । खुल्ना विभागको 10 जिल्ला मध्ये झिनाइदह जिल्ला 5 अौँ स्थानमा पर्छ भने बङ्गलादेशको 64 जिल्ला मध्ये 34 अौँ स्थानमा रहेको छ । यस जिल्लामा रहेको छौटौँ उपजिल्ला मध्ये झिनाइदेह सदर सबैभन्दा ठूलो उपजिल्ला हो जसले 467.75 वर्ग किलोमिटर अोगटेको छ । यस उपजिल्लाले कुल क्षेत्रफलको 23.99% भाग अोगटेको छ भने कोटचन्द्रपुर सबैभन्दा सानो उपजिल्ला हो ।
भिनाइदह जिल्ला 23°13'देखि 23°46' उत्तर अक्षांश र 88°42' देखि 89°23' पुर्व देशान्तरणमा अवस्थित छ । यो जिल्लाले बङ्गलादेशमा 1949.62 वर्ग किलोमिटरमा फैलिएको छ । यस जिल्लालाई उत्तरबाट कुष्टिया जिल्लाले घेरेको छ भने जशोर जिल्ला र भारतको पश्चिम बङ्गालले दक्षिणबाट घेरेको छ, त्यस्तै गरि राजबारा र मगुरा जिल्लाले पुर्वमा र पश्चिममा चौगंगा जिल्ला र भारतको पश्चिम बङ्गाल प्रदेशले घेरेको छ ।
सन् 2011 को राष्ट्रिय जनगणना अनुसार यस जिल्लाको जनसङ्ख्या 15,794,90 रहेको छ जसमध्ये पुरुषको जनसङ्ख्या 8,155,76 छ भने महिलाको जनसङ्ख्या 7,639,14 रहेको छ । यस जिल्लामा इस्लाम धर्ममा मानिसहरूको सङ्ख्या 14,153,79 रहेका छन् भने हिन्दु धर्मका मानिसहरू 1,628,08 रहेका छन् । त्यस्तै गरि इसाई धर्मको सङ्ख्या 161, बुद्ध धर्मको सङ्ख्या 835 छ भने अन्य धर्मका मानिसको सङ्ख्या 307 रहेका छन् । 
बङ्गलादेश राष्ट्रिय शिक्षा अायोगका अनुसार यस जिल्लाको अौसत साक्षरता दर 44.7% रहेको छ जसमध्ये 48.8% पुरुष रहेका छन् भने 40.3% महिला रहेका छन् । यस जिल्ला 1 विश्वविद्यालय, 54 उच्च विद्यालय, 1 पोलिटेक्नीक संस्था, 304 माध्यमिक विद्यालय, 804 प्राथमिक विद्यालयहरू रहेका छन् ।
यस जिल्लाको मुख्य अाय श्रोत कृषि पेशा हो जसमा कुल जनसङ्ख्याको 67% मानिसहरू अावद्ध छन् । अन्य पेशाहरू पनि मानिसहरू अावद्ध छन् जसमा मजदुरी पेशामा 2.93% मानिसहरू संलग्न छन् भने कलकारखानामा 1.59%, बाणिज्यमा 14.24%, यातायात र सञ्चारमा 3.83%, धर्म सेवामा 1.16%, अन्य 3.73% रहेको छ ।
