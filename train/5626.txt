काठमाडौंको कमलपोखरीमा स्थित जैन मन्दिर बि.स. 2048 साल साउन 4 गतेका दिन मा स्थापित भएको हो। यस मन्दिरको पुरा नाम महाबिर जैन निकेतन हो भने यस मन्दिरको उद्घाटन भुत पुर्व प्रधानमन्त्री गिरिजा प्रसाद कोईरालाले गरेका थिए। यस मन्दिर जैन ट्रस्ट द्वारा निर्माण गरिएको थियो। यो मन्दिर दुई तले छ जसमा पहिलो तल्लालाई "दिगाम्बर" नामांकरण गरिएको छ भने दोस्रो तल्लालाई "सिताम्बर" नाम राखिएको छ।
जैन धर्ममा 24 वटा भगवानहरु छन् भने यस महाबिर जैन निकेतन जैन मन्दिरमा दिगाम्बर, आदिनाथ भग्वान, सिताम्बर, मलीनाथ, महावीर स्वामी र नमीनाथ भग्वानको मुर्तीको स्थापना गरिएको छ।  यो धर्मको धर्मवालम्बीहरु भारतमा धेरै रहेका छन। यो संसारकै पुरानो धर्ममा गनिन्छ। यस मन्दिरमा जैन धर्म बाहेक अरू धर्मवालम्बीहरुलाई पनि यस मन्दिरमा प्रवेश दिने गरिएको छ।
यस मन्दिरको संरचना संगमरमर द्वारा गरिएको छ। 
जैन मन्दिरको दर्शन गर्न आउने भक्तजनको लागि धर्मशालाको पनि व्यवस्था गरिएको छ। साथै यस मन्दिरको दाहिने तर्फ बिवाह र भोज भतेरका लागि हल निर्माण गरिएको छ। 
