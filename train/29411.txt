इण्डोनेशिया एयर एसिया विमान 8501 एउटा इण्डोनेशियाई अन्तर्राष्ट्रिय उडान थियो जुन 28 डिसेम्बर 2014 मा इण्डोनेशिया देखि सिङ्गापुर जाँदै गर्दा हवाई यातायात नियन्त्रणकर्ताको सम्पर्क विच्छेद पछि बेपत्ता भएको थियो । विमानमा 155 यात्रु सहित 7 विमान चालक दलका सदस्य थिए । विमान इण्डोनेशियाको स्थानीय समयअनुसार विहान 7:00 बजेदेखि सम्पर्क बिहीन भएको हो ।
विमान एयरबस A320-216, क्रम सङ्ख्या 3648 रहेको थियो, विमानको दर्ता PK-AXC को रूपमा गरिएको थियो । यस विमानले आफ्नो पहिलो उडान सन् 2008 सेप्टेम्बर 25 मा गरेको थियो, तथा नयाँ रूपमा एयर एसियालाई 15 अक्टोबर 2008 मा हस्तान्तरण गरेको थियो । यो विमान लगभग 23,000 उडान घण्टा पुरा गरेको थियो जसमा विमानले 13,600 उडान गरेको थियो । यो विमानको सबैभन्दा पछिल्लो मर्मत सम्भार सन् 2014 नोभेम्बर 16 मा गरिएको थियो । यो विमानमा दुई वटा सीएफएम अन्तर्राष्ट्रिय CFM56-5B6 इन्जिन रहेको थियो तथा यसलाई 180 यात्रुको लागि तयार गरिएको थियो । 
एयर एसिया विमानले जारी गरेको आफ्नो विज्ञप्तीमा विभिन्न राष्ट्रका 162 यात्रु तथा चालक दलको सदस्य रहेको जनाएको छ, जसमा 144 वयस्क, 17 बच्चा सहित 1 शिशु रहेको छ । क्याबिन सदस्यमा चार विमान परिचारिका थिए । अतिरिक्त रूपमा, एयर एसिया विमानसँग एउटा इन्जिनियर समेत रहेको थियो ।
विमानमा सवार पाइलटहरू निम्न थिए:

