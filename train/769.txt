डा. नवराज सुब्बा कवि, गीतकार तथा निबन्धकार हुन्। मानवता, राष्ट्रियता तथा सीमान्तकृत समुदायका आवाज बोकेका उनका रचना सरल, सरस र सबल ढंगले नेपाली साहित्य र संगीत जगतमा मुखरित छन् । उनी गायक पनि हुन्। उनी एक दक्ष जनस्वास्थ्यकर्मी तथा शोधकर्ता पनि हुन् । उनले नेपालका विभिन्न जिल्लामा जनस्वास्थ्य व्यवस्थापनमा तीन दशक भन्दा बढी काम गरे । उनमा बहुमुखी प्रतिभा छ । उनको जन्म सन् 1961 अक्टोबर 1 मा ताप्लेजुङ जिल्लाको हाङपाङ गाउँमा भएको थियो । 
उनले त्रिभुवन विश्वविद्यालयबाट जनस्वास्थ्य र नेपालीमा स्नातकोत्तर तथा स्वास्थ्य मनोविज्ञानमा विद्यावारिधि गरे । उनले लेखन 70 को दशकमा सुरु गरेता पनि समाजशास्त्र समेतको अध्ययन गरेर मात्र सन् 2000 पछि उनले पुस्तकाकार कृतिहरू प्रकाशमा ल्याएको भन्ने उनको भनाई रहेको छ ।
उनले नेपालको जनस्वास्थ्य र स्वास्थ्य मनोविज्ञान क्षेत्रका विभिन्न शिर्षकहरूमा अध्ययन गरि लेख तथा शोधपत्रहरू अन्तराष्ट्रिय जर्नलहरूमा प्रकाशित गरेका छन् । 
 कठघरामा उभिएर हो ! हो ! हो ! म सत्य सत्य बोल्दैछु आमाको परिभाषा म केवल आमा बुझ्दछु जोड्दछु नाता नानाथरि तर कदापि तोड्दिनँ यो नाता कतिन्जेल केरिरहन्छौ ! हिरासत–मुक्त गरिदेऊ मलाई अन्योलबाट, रिक्तता, तिक्तताबाट मुक्त गरिदेऊ ! भन, ती को हुन् ? जसले तिमीलाई काखमा राखेर बुबु खुवाइन् माया गरेर बुई चढाइन् उनैको शरीरमा दिसापिसाब गरे पनि पखालेर म्वाइँ खाइन् भन, काँडाले घोच्दाखेरि हिँड्दा ठेस लाग्दाखेरि बताऊ ए आरोपित !  रगत बग्दा तिम्रो मुखैमा पहिले को आइपुग्छ ? भन π नसेलाउने न्यानो काख र कहिल्यै ननिभ्ने आँखा कोसँग हुन्छ ? अनि कसका छातीभित्र दुःखको अपार सगर मात्र हैन अथाह सुखको सागर पनि छ ? ऐय्या, अब भो ! कति मीठा नमीठा सवालहरूले हिर्काइरहन्छौ ! ल भैगो म मेरो आत्मै खोलिदिन्छु हो श्रीमान् ! विकल्प सबै कुराको छ तर छैन विकल्प जननीको हुँदैन विकल्प आमाको आमा निर्विकल्प सत्य हुन् उहिले सानामा रुँदाखेरि ‘लौ हाँस–हाँस मेरो बाबु’ भन्थिन् आमा आज म आत्मसमर्पण गर्दै कठघराबाट उद्घोष गर्दैछु– आमा ! एकफेर हाँसिदेऊ न ! तिम्रो मुस्कान फर्काउन म हिमाल भएर ठि...ङ्ग... उभिएको छु तिमी जहाँ छौ म त्यहीँ छु आखिर म नै तिमी र तिमी नै म हुँ तिमी मेरो मुखमा झुन्डिएकी छ्यौ हृदयमा मुस्कुराइरहेकी छ्यौ आमा ! तिमी मेरो आत्माझैँ अमर छ्यौ दूबो, ढुङ्गा छोएर बोल्दैछु– आमा ! तिमी आत्माझैँ अमर छ्यौ ।
बेलायत स्थित अनलाईन नेपाली साहित्य मञ्चले सन् 2007 मा पहिलो अनलाईन वेभक्याम विश्व कविता प्रतियोगिता आयोजना गरेको थियो । प्रतियोगितामा 27 देशका 103 जना प्रतियोगी सहभागी थिए । विराटनगर नेपालबाट अनलाईन वेभक्याममा सहभागी कवि नवराज सुब्बा प्रतियोगितामा प्रथम भए । यसले सुब्बाको चर्चा चुलियो । उनका कविताहरु अंग्रेजी र वंगला भाषामा पनि अनुवाद गरिएका छन् । कवि वैरागी काइँला नवराज सुब्बाकालाई सरल तर गहिरो मान्छे भन्नु हुन्छ र लेखनको भाषा पनि सरल छ भन्दै कविता सरल र गहन रुपमा लेख्ने काम कठिन कार्य हो जो सुब्बाले गरेका छन् भन्नु हुन्छ । भाषाशास्त्री बालकृष्ण पोखरेल नवराजका कवितामा नकारात्मक ब्यापार पाईदैनन् र उनले सफलताको एउटा चचुरो चुमेका छन् भन्नुहुन्छ । समालोचक डा. गोविन्दराज भट्टराई नवराज सुब्बालाई आमा, देशप्रेम र सीमान्तकृत समुदायका विषयमा लेख्ने एक शक्तिशाली कविका रुपमा लिएका छन् । यसैगरि समालोचक लीला लुइँटेल नवराजका कवितामा नारीलाई सम्मान गरिएको छ उच्च स्थान दिइएको छ भन्नु हुन्छ । समालोचक डा. कृष्णप्रसाद दाहाल नवराजका कवितामा उच्च, उदात्त र स्वाभीमानी जीवनमूल्यको प्रतिबिम्बन भएको पाइन्छ भन्नुहुन्छ । समालोचक दधिराज सुबेदी सुब्बालाई हिजैको परिवेशमा जन्मिएका भए सिद्धिचरण श्रेष्ठ, हरिभक्त कटुवाल र भूपी शेरचन पछिका पङ्तिमा उनको नाम दरिने थियो भन्नु हुन्छ । आख्यानकार परशु प्रधान भन्नु हुन्छ– नवराज सुब्बा दक्ष र राम्रा कवि मात्र होइनन् राम्रा निबन्धकार पनि हुन् । उनी राम्रा प्रशासक मात्र होइनन् राम्रा मानवतावादी पनि हुन् । राम्रा गीतकार मात्र होइनन् राम्रा गायक पनि हुन् । उनीभित्र सर्वतोमुखी प्रतिभा छ । त्यसलाई बेलैमा चिनेर कदर गर्न जान्नु पर्छ । हाल नवराज सुब्बाको कृतीत्व तथा ब्यक्तित्वको बारेमा विभिन्न शोधार्थीहरुले त्रिभुवन विद्यालयमा अध्ययन गरिरहेका छन् । 
बरिष्ठ गीतकार रत्न समशेर थापाले नवराज सुब्बाका गीतहरु राष्ट्रियभावनाले ओतप्रोत छन् जो सबै देशभक्त नेपालीले सुन्नै पर्ने बताउनु हुन्छ । अर्का बरिष्ठ गीतकार किरण खरेल भन्नुहुन्छ सुब्बाका गीतमा त्यो साहित्यिक गहिराई छ जसले गीतलाई गम्भीर बनाएको छ । अर्का बरिष्ठ गीतकार कालीप्रसाद रिजालले सुब्बाका गीत नेपाली गीतसंगीत क्षेत्रका अमूल्य निधिका रुपमा रहने छन् भन्नु भएको छ । 

हामी नेपाली नेपाली नेपाली हामी नेपालीमधेशी होस वा जनजाति हामी नेपालीहिमाल, पहाड, तराई माटोका रङ्ग एउटै छशर्मा या शेर्पा थारू या राई रगतको रङ्ग एउटै छनेपाली नेपाली हामी नेपाली...

जनस्वास्थ्य क्षेत्रमा उनका पुस्तकहरु प्रकाशित छन् ।कृतिहरू 
