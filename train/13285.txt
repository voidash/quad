2018 फिफा विश्वकप एक अन्तर्राष्ट्रिय पुरुष फुटबल प्रतियोगिता हो । यो फुटबल विश्वकप प्रतियोगिता सन् 2018 जुन 14 देखि सन् 2018 जुलाई 15 का बीच रसियामा सञ्चालन भइरहेको छ जसको फाइनल खेल सन् 2018 जुलाई 15 मा खेलिनेछ । रसियाले पहिलो पटक विश्वकप फुटबलको आयोजना गर्न लागेकाे हाे र यसले आयोजनाको अधिकार सन् 2010 डिसेम्बर 2 मा प्राप्त गरेको थियो ।
यो इतिहासकै सबैभन्दा खर्चिलो विश्वकप प्रतियोगिता हुने अनुमान गरिएको छ, ब्राजिलमा आयोजना भएको 2014 फिफा विश्वकपलाई पछि पार्दै यस विश्वकप प्रतियोगिता आयोजनाको लागि 11.8- 14 बिलियन अमेरिकी डलरको बजेट छुट्याइएको छ ।यस विश्वकप फुटबलका लागि 32 राष्ट्रका टिमहरू मुख्य प्रतियोगितामा सहभागी छन् जसमध्ये 31 छनौट भएर आएका छन् भने 1 आयोजक राष्ट्र हो । जर्मनीमा आयोजना भएको 2006 विश्वकप पछि युरोपमा आयोजना हुनलागेको यो पहिलो विश्वकप हो । समग्रमा युरोपमा आयोजना भएको यो 11औँ विश्वकप प्रतियोगिता हो । रसियाका 11 सहरहरूका 12 स्थानहरूमा जम्मा 64 वटा म्याच खेलिनेछ । सन् 2018 जुलाई 15 का दिन मस्कोको लुझनिकी स्टेडियममा फाइनल खेल खेलिनेछ ।
सन् 2018 को फिफा विश्वकप रसियाको 11 शहारको 12 वटा स्टेडियममा म्याच खेलाईनेछ । 
<s
कोलम्बियाका कार्लोस सान्चेज्ले जापान विरूद्वको समूह चरणको पहिलोपटक खेलमा प्रतियोगिताकै पहिलो रातो कार्ड प्राप्त गरेका थिए।
यस फिफा विश्वकपको पुरस्कार राशिको घोषणा अक्टोबर 2017 मा गरिएको थियो।
