
 त्यसका लागि यहाँ छलफल गर्नुहुोस् अथवा आफै सम्पादन गर्नुहोस् र अझ स्पस्ट पार्ने सन्देश सहित यो ट्याग हटाउनुहोस् ।
आभास Aavaas नेपालका एक प्रसिद्ध संगीतकार, गायक तथा कवि हुन् । आभास र साथीहरू मिलेर सञ्चालित पलेँटी शृंखलाले नेपाली सँगीतमा उच्च योगदान पुगेको छ । सानैदेखि संगीतका जिज्ञासु, चेतनशील छात्र र साधक आभास, सच्चा कलाकारमा हुनुपर्ने धैर्यताका नमुना हुन्।
नेपाल र भारतका आदरणीय र प्रशंसनीय गुरुसित प्रशिक्षित आभास, नेपाली अधुनिक सँगीतका प्रणेता आदरणीय अम्बर गुरुङसित बिताएको दशकलाई बढी महत्वपूर्ण ठान्छन्। आभासले कलाकारिताको प्रारम्भ सामाजिक चेतनाका निम्ति क्रियाशील प्रतिनिधि संगीत-समूह, 'संकल्प' र 'आस्था'मा रहेर गरेका हुन् । त्यहाँ रहँदा 'राल्फा' कालका प्रतिष्ठित कलाकार रामेश, मञ्जुल, अरीम लगायत नयाँ पुस्ताका अनेकौं कलाकारसित अन्तरङ्ग सङ्गत गरेको अनुभव छ आभाससित ।
आभास आफै संगीतका महत्वपूर्ण तीनवटै विधा गीत रचना, संगीत सिर्जना र गायनका कुशल सिल्पकार हुन् ।
कवि- आभास
संगीतकार- आभास
गायक- आभास
जुनसुकै नामले सम्बोधन गरे पनि समालोचकहरूको जिज्ञासालाई उनी सन्तुष्ट तुल्याउन सक्षम छन् ।
लामो सांगीतिक यात्रा तय गरेका आभासले नेपाल र युरोपमा आफ्ना एकल प्रस्तुतिद्वारा कला-पारखीहरूको मन जितेका छन् ।
आभासको संगीतिक बिधा नेपाली आधुनिक Nepali Contemporary… अन्तरगत पर्दछ ।
वर्तमान समयमा संगीत प्रविधिको मूलधारबाट हराइसकेको one take analogue recording प्रविधि र acoustics मा रहेको कर्णप्रियतासित पनि पुनर्मिलन गराउने उद्देश्य आभासले लिएका छन्। श्रोत: आभासको कार्यक्रम आयोजक संस्था- नेपा-लयको प्रकाशित सामग्रीबाट


