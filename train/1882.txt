अन्तरिक्ष कलम, फिसर स्पेस पेन कम्पनीले बजारीकरण गरेको उत्पादन हो, जसको मद्दतले शुन्य गुरूत्वप्रवेग, जुनसुकै कोण, जुनसुकै तापक्रम र पानीमुनी पनि लेख्न सकिन्छ । साधारण कलम र सिसाकलम ले अन्तरिक्षमा काम गर्दैनन् । सिसाकलमले बाहिरी अन्तरिक्षमा काम त गर्छ तर यदि त्यसको टुँटो भाँचिएमा शुन्य गुरूत्व प्रवेगमा जताततै बहन थाल्छ र आँखा, नाक, कान आदि घोच्न सक्छ । साथै सिसाकलमको टुँटोमा Graphite नामक पदार्थ हुने र उक्त पदार्थले बिद्धुत प्रवाह गर्ने हुनाले पनि यसलाई प्रयोग गर्दा अफ्ट्यारो अवस्था आउन सक्छ। पहिला सिसाकलमलाई नै अन्तरिक्षमा प्रयोग गरिन्थ्यो। तर त्यसबाट हुनसक्ने खतराबाट बचनको लागि त्यस्तो कलमको आवश्यकता थियो जुन जस्तोसुकै अवस्थामा पनि बिना कुनै हानि काम गर्न सकोस्। त्यसैले अरबौँको लगानीमा यो कलमको आविष्कार गरिएको हो । यसको बल प्वाइन्ट टङ्स्टेन कार्बाइडबाट बनाइएको हुन्छ । फिसर स्पेस पेनको आविष्कार अमेरिकि उद्योगपति तथा कलम उत्पादक पल सी. फिसरले गरेका हुन् । अहिले अन्य कम्पनीले पनि यही कलम अन्य नाममा निकालीरहेका छन् ।

