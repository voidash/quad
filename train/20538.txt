नेपालको राष्ट्रिय पुस्तकालय ललितपुर नगरपालिका भित्रको हरिहर भवनमा अवस्थित छ। यसले उक्त भवनको पहिलो तल्लाको दक्षिणी भाग ओगटेको छ। हाल यहाँ 34,492 वटा पुस्तक तथा पत्र पत्रिकाहरू संकलनमा छन्।
यस पुस्तकालयको स्थापना नेपाल सरकारबाट वि.सं. 2013 साल पुस महिनामा भएको थियो। राजगुरु हेमराज पाण्डेका निजी पुस्तकहरू खरीद गरेर यसले पुस्तक संकलन कार्य सुरू गरेको थियो। त्यस बेला यो सिंहदरबार भित्रको सिक्री ढोका भन्ने भवनमा रहेको थियो। त्यतवेला सिंहदरबारमा रहेको केन्द्रीय सचिवालयको पुस्तकालय गाभेर यसलाई अझ ठूलो बनाईएको थियो। 
वि.सं. 2017 सालमा यसलाई सिंहदरबारबाट हाल रहेको हरिहर भवनमा सारिएको हो। त्यसै ताका देखि यसले पुस्तकहरू सापटी दिन सुरू गरेको हो। तर पछि गएर यो कार्य बन्द गरियो। वि.सं. 2044 सालमा पहिलो पटक यसले आफ्ना सम्पूर्ण संकलनहरूको सुचिकरण सम्पन्न गरेको थियो।
नेपाल राष्ट्रिय पुस्तकालयहरिहर भवनपोष्ट बक्स न.: 182, ललितपुर, नेपालफोन न.: 977-1-5521132फ्याक्स न. : 977-1-5010061ईमेल ठेगाना: nnl@nnl.wlink.com.np

