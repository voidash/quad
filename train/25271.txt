रोक्साना ब्याक्ट्रियन राजकुमारी तथा अलेक्जेन्डर द ग्रेटकी श्रीमती हुन ।
रोक्सानाको जन्म लगभग ईपू 343 तिर बाल्ख का ब्याक्ट्रियन अक्स्यार्टसको छोरीको रूपमा भएको थियो । अलेक्जेन्डरले सजडियन रक किल्लाको लडाई पश्चात उनी संग विवाह गरे, त्यस बेला उनि 16 बर्षकी थिईन । बाल्ख अलेक्जेन्डर संग हार ब्यहोर्ने अन्तिम पर्सियन राज्य थियो । प्राचिन स्रोतका अनुसार अलेक्जेन्डर उनलाई आत्मिय प्रेम गर्दथे । साथै ईपू 326मा उत्तर भारतको लडाईको क्रममा उनी अलेक्जेन्डरको साथ मै थिईन ।
ईपू 323 तिर बेबिलोनमा अलेक्जेन्डरको अचानक मृत्यु भएपछि, ईपू 323 अगस्टमा रोक्सानाले उनका छोरा अलेक्जेन्डर चतुर्थ एगसलाई जन्म दिईन । साथै अलेक्जेन्डरको मृत्यु पश्चात रोक्सानाले अलेक्जेन्डरकी अर्की श्रीमती स्टाटेइरा द्वितिय तथा उनकी बहिनीहरू ड्राइपेटिस र परिसाटिस द्वितिय को हत्या गरिन ।
