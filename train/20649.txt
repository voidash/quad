डेमी मुरको पूरा नाम डेमी गिनेस कुचर हो। टेलिभिजन शृंखला जेनरल हस्पिटलबाट अभिनययात्रा प्रारम्भ गरेकी डेमी से न्ट एल्मोज् फायर -1885) बाट हलिउडमा स्थापित नायिकाका रूपमा प्रख्यात भइन्। सन् 1990मा चलचित्र घोष्टका लागि 1 करोड डलर लिएर सबैभन्दा महँगी नायिकाका रूपमा आफूलाई उभ्याइन्। त्यसपछि 1 करोड डलर लिएर उनले लगातार अ फ्यु गुड मेन -1992), इन्डिसेन्ट प्रपोजल -1 993) एवं डिस्किलोजर -1994) जस्ता चलचित्रमा अभिनय गरिन्।
न्यू मेक्सिकोको रसवेलमा जन्मिएकी मुरको बाल्यकाल दुःखद थियो। दुई महिनाकी छँदा उनका बुबा उनकी आमालाई छाडेर बेपत्ता भएका थिए। उनकी आमाले ड्यानी गिन्स नामका पुरुषसँग दोस्रो विवाह गरिन् तर ड्यानीले त्यसको एक वर्षमै आत्महत्या गरे। यसले कलिली मुरको मनमा त्रासयुक्त जीवनको बोध गरायो। उनले आफ्नो बाल्यकालमा करिब 40 वटा डेरा सरेको अनुभव सुनाएकी छिन्। आमा र सौतेनि बुवा दुवैमा रक्सीको लत बसेका कारण दुबै बेलाबेलामा मारपिटमा ओर्लन्थे। त्यही पीडामा ड्यानीले आत्महत्या गरेको हुनसक्ने मुरको अनुभव छ। 
सन् 1980मा असाध्यै अप्ठ्यारो आर्थिक अवस्थामा मुरले 17 वर्षको उमेरमा प|mेडी मूर नामक युवकसँग विवाह गरेकी थिइन्। जीवनमा प्रगति गर्नका लागि विवाह बाध्यता थियो। मुरसँग विवाह गरेपछि उनले हलिउडको रङ्गीन दुनियामा प्रवेश गरेकी हुनाले उनको नामपछाडि मुर जोडिएको हो। उनका श्रीमान् सामान्य व्यापारी थिए तर उनी यति प्रशिद्ध भइन् कि प|mेडीमुर आफ्नी श्रीमतीको प्रगतिबाट असन्तुष्ट हुन थाले। यो अवस्था कायम राख्नु उचित थिएन। फलस्वरूप मुरले सन् 1987मा ब्रुस विलिससित विवाह गरिन्। ब्रुसबाट तीन छोरी जन्मिए। उनीहरूको त्यो विवाह सन् 2000मा टुङ्िगयो। त्यसपछि असल श्रीमान्को खोजी गर्दै र तीन छोरी स्याहार्दै उनले 5 वर्ष बिताइन्। अन्ततः उनले चर्चित कलाकार अस्टिन कुचरसँग विवाह गरिन्। मुरभन्दा 5 वर्ष कान्छा अस्टिनसँग दुई वर्षे प्रेमपछि वैवाहिक सम्बन्ध गाँसिएको हो। अहिले अस्टिन हलिउडका सबैभन्दा व्यस्त नायक भएका छन् भने मुर टेलिभिजन कार्यक्रमको निर्माण एवं विभिन्न ब्राण्डकी प्रस्तोता बनेकी छिन्।

स्ट्रेट-टु-DVDनामांकन - "सर्वश्रेष्ठ एनिमेटेड किरदार प्रदर्शन" डीवीडी विशेष पुरस्कार में
डेमी मुर अप्रिल 1 तारिखमा ड्रागन एयरको जहाजबाट काठमाडौं ओर्लंदा साधारण पहिरनमा थिइन्। मुरसँग विश्वप्रशिद्ध समाचार च्यानल सीएनएनका 9 जना पत्रकारको टोली पनि थियो। सीएनएन टेलिभिजनले डेमी मुर र अनुराधा कोइरालाले गरेका कामका विषयमा एक घण्टा लामो डकुमेन्ट्री बनाउने योजनाका साथ त्यो टोलीलाई पठाएको थियो, जसको नाम ‘फ्रिडम प्रोजेक्ट’ राखिएको छ। सन् 2011 भरी विश्वभरिमा हुने महिला बेचबिखनका समाचारलाई प्राथमिकता दिने नीतिअन्तर्गत डेमी मुरलाई त्यसको ब्रान्ड एम्बेस्डर बनाएका कारण पनि डेमी मुरको पहिलो भ्रमणमा नेपाल परेको थियो। अप्रिल 2मा द्वारिकाज होटलबाट सिएनएनको पत्रकार टोली र मुर माइती नेपालको परिसर पुगेका थिए। त्यही दिन मुरको टोली माइती नेपालको गोकर्णस्थित एचआईभी संक्रमित महिला तथा बालबालिका पुन:स्थापना गृह पुगेको थियो। नेपालमा पनि व्यवस्थित रूपमा एचआईभी संक्रमित महिला तथा बालबालिकालाई राखिएको देखेर छक्क पर्दै मुरले माइती नेपालको टिमलाई धन्यवाद दिएकी थिईन्। अप्रिल 3मा मुर फेरी गोकर्णस्थित माइती नेपालको पुनःस्थापना केन्द्र पुगिन्। त्यहाँ उनी बालबालिकासँग ‘वटरफ्लाई वटरफ्लाई बीच कलर डु यु लाई क’ गीतमा नाचिन्। अप्रिल 4मा नेपाल-भारत सिमामा बेचिन लागेका चेलीहरू कसरी पत्ता लाग्छन् ? कसरी उनीहरू नेपाल फर्काइन्छन् भन्ने कुराको जानकारी लिन मुर र पत्रकारको टोली भैरहवाको सुनौली पुग्यो। माइती नेपालको सहयोगमा आफ्नो गाउँ फर्कदै गरेकि एक युवतीको साथ रसुवाको राम्चे सम्म पुगेकि डेमी मुर अप्रिल 7मा नेपालबाट फिर्ता भइन।

