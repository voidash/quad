कोशी : मोरङ • सुनसरी • धनकुटा • तेह्रथुम • भोजपुर • सङ्खुवासभा
बागमती : काठमाडौं • ललितपुर • भक्तपुर • काभ्रेपलाञ्चोक • धादिङ • नुवाकोट • सिन्धुपाल्चोक • रसुवा
लुम्बिनी : नवलपरासी • रूपन्देही • कपिलवस्तु • पाल्पा • अर्घाखाँची • गुल्मी
कर्णाली : डोल्पा • जुम्ला • कालिकोट • मुगु • हुम्ला
तारकेश्वर नगरपालिका नेपालको मध्यमाञ्चल विकास क्षेत्र अन्तर्गत बागमती अञ्चलमा पर्ने काठमाडौं जिल्लामा अवस्थित एक नगरपालिका हो। स्थानीय विकास मन्त्रालयले थप 61 वटा नयाँ नगरपालिका थप्दा काठमाडौं जिल्लामा साङला, जितपुरफेदी, काभ्रेस्थली, धर्मस्थली, गोलढुंगा, मनमैंजु र फुटुङ यी 7 गाउँ विकास समितिहरूलाई समेटेर तारकेश्वर नगरपालिका घोषणा गरिएको हो। तारकेश्वर नगरपालिकाको केन्द्रभने साविक धर्मस्थली गाविसको कार्यलय रहेको स्थान रहको छ। नगरपालिकाको घोषणा र क्षेत्रविस्तारसँगै मुलुकमा 1 महानगरपालिका, 11 उपमहानगरपालिका, 1 सय 79 नगरपालिका र 3 हजार 2 सय 78 गाविस कायम भएका छन्। नयाँ नगरपालिका थपिएपछि नेपालको सहरी जनसङ्ख्याको प्रतिशत 36 दशमलव 8 पुगेको मन्त्रालयले जनाएको छ।
तारकेश्वर नगरपालिका साविकका साङला, जितपुरफेदी, काभ्रेस्थली, धर्मस्थली, गोलढुंगा, मनमैंजु र फुटुङ गाविसहरू मिलेर बनेको हो। त्यसैले राष्ट्रिय जनगणना 2068 अनुसार यी 7 गाविसहरूको जनसङ्ख्यालाई जोड्दा तारकेश्वर नगरपालिकाको कूल जनसङ्ख्या 81,443 हुन्छ।
शिवपुरी राष्ट्रिय निकुञ्जको काखमा रहेको यो नगरपालिका पश्चिममा नुवाकोटको ओखरपौवा गाविस, पूर्वमा टोखा नगरपालिका र दक्षीणमा काठमाडौं महानगरपालिका अवस्थित छ। नगरपालिकाको नामाकरण गरिएको तारकेश्वर महादेव धार्मिक स्थल साथै पर्यटकीइ थलो पनि हो। शिवपुरी राष्ट्रिय निकुञ्जभित्र रहेको यो स्थल 2 हजार मिटरभन्दा उच्च स्थानमा छ।  
