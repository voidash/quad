चूडामणि रेग्मी साहित्यकार हुन् । नेपाली साहित्यमा उनकाे विशेष याेगदान रहेकाे छ । उनका बारेमा निम्नानुसार संक्षिप्त रूपमा चर्चा गर्नु यस लेखकाे प्रमुख उद्देश्य रहेकाे छ ।
वि.सं.1993 चैत्र 29 गते माता खिलेश्वरीदेवी र पिता पीताम्बर रेग्मीका 11 सन्तानमध्ये कान्छाे सन्तानका रूपमा कोशी अञ्चलको संखुवासभा जिल्ला अन्तर्गत वानामा जन्मिएका चूडामणि रेग्मीको कर्मथलो झापा हो । वि.सं.2006 मा उनकाे विवाह वेदकुमारी सँग भएकाे पाइन्छ । तिन छाेरी र तिन छाेराका पिता रेग्मीका 11 नातिनातिना र 5 पनाति पनातिना रहेका छन् । हाल रेग्मीकाे वसाेवास झर्राे नेपाली घर चन्द्रगडीमा रजेकाे छ । 
2017 सालमा चैनपुर कलेजबाट प्राध्यापन सुरु गरेका रेग्मीले 2021 देखि 2055 सम्म निरन्तर रूपमा मेची क्याम्पस भद्रपुरमा प्राध्यापन गर्ने रेग्मी साे क्याम्पसका संस्थापक प्राध्यापक हुन् । 
2012 पूर्व नै साहित्य यात्रमा प्रवेश गरेका रेग्मीले वि.सं.2013 देखि बनािसबाट प्रकाशित छात्रदूत पत्रिकाकाे सम्पादन कार्यमा समेत संलग्न रहेका रेग्मीले नेपाली साहित्यमा उल्लेखनीय योगदान गरेका छन् । उनका एक दर्जनभन्दा बढी विभिन्न विधाका कृतिहरू प्रकाशित छन् । छात्रदूतका अतिरिक्त युगज्ञान, जुही, यथार्थ कुरा जस्ता पत्रिकाका सम्पादक रेग्मी मूलतः समालोचक हुन् ।। साहित्यप्रति रुचि राख्ने व्यक्तिलार्इ प्रेरणा दिएर साहित्यकार बनाउनमा उनकाे ठुलाे याेगदान रहेकाे देखिन्छ । रेग्मी झर्राे नेपाली अान्दाेलनका सहयात्री र प्रयाेक्ता पनि हुन् । 
रेग्मी भाषालार्इ माया गर्ने एकजना सक्रिय साहित्यकार हुन् । प्रगतिशील विचारमा अास्था राख्नु, पढ्नु, पढाउनु, लेख्नु, लेख्न लगाउनु, छाप्नु, छपाउनु, अाफैं घुमेर वितरण गर्नु रेग्मीका दिनचर्या हुन् । उनले साहित्यिक सद्भाव यात्राका रूपमा एउटा अभियान नै चलाएका छन् । यस क्रममा उनले इलाम, सुन्सरी, माेरङ, चितवन, गाेर्खा, पाेखरा, भैरहवा समेत अन्य विभिन्न क्षेत्रका साहित्यिक स्रष्टाहरूलार्इसमेत सृजनामा लाग्न प्रेरित गरेका छन् ।
समालाेचना
भाषा
अन्य
http://samakalinsahitya.com/index.php?show=detail&art_id=5242
