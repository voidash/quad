ओपरा विनफ्रे  एक अमरिकी मिडिया प्रोपराइटर, कार्यक्रम संचालिका, अभिनेत्री, निर्माता र मानव अधिकारवादी हुन्। टेलिभिजनको इतिहासमा त्यस किसिमका कार्यक्रमहरुमध्ये उच्चतम मुल्यांकन गरिएको टल्क शो, 'द ओपरा विनफ्रे टल्क शो'का कारण उनी प्रख्यात छिन्; सो कार्यक्रम सन् 1986 देखि 2011 सम्म सिकागोका विभिन्न टेलिभिजन नेटवोर्कबाट प्रसारित हुने गर्थ्यो । 'क्विन अफ अल मिडिया' अनौपचारिक उपनाम पाएकी उनी बीसौं शताब्दीकी सर्वाधिक धनी अफ्रिकी अमेरिकन, उत्तर अमेरिकाकी पहिलो अश्वेत अर्बपति थिइन जसलाई अमेरिकी इतिहास कै सबैभन्दा महान् अश्वेत मानवअधिकारवादी पनि भनिन्छ । विभिन्न मुल्यांकन सुचिमा उनलाई विश्वकै निकै प्रभावशाली महिलाको रुपमा इंकित गरेका छन् ।   
ग्रामिण मिसिसिपिको गरिबीमा उनको जन्म किशोराअवस्थाकी एकल आमाको कोखबाट भएको थियो र पछि उनि छिमेकी भित्रि शहर मिलवौकीमा हुर्किएकी थिइन् । उनका अनुसार वाल्यकाल र किशोराअवस्थामा उनी यौन दुर्व्यवहारको सिकार भएकी थिइन् । 14 बर्षको कलिलै उमेरमा गर्भवती भएकी विनफ्रेको छोराको मृतु शिशु अवस्थामा नै भएको थियो ।   
