शिशा पंखे पुतली 'ग्रेटा ओटो' नामले पनि चिनिन्छ । पुतलीको यो प्रजाति लामो बसाइँसराई र पोथीहरूलाई आफूतिर आकर्षण गर्न भालेहरूमा हुने प्रतिश्पर्धाका लागि प्रख्यात छ । शिशा पंखे पुतलीका वयस्क भालेहरू प्रजनन् समयमा एक स्थानमा जम्मा भएर प्रतिश्पर्धा गर्दै पोथीहरूलाई आफूतिर आकर्षित गर्ने गर्दछन् । करिब 5.6 देखि 6.1 सेन्टिमिटर लामो हुने यो पुतलीको पखेटा पारदर्शी हुन्छ । मेक्सिकोदेखि पानामा तथा कोलम्बियासम्मका भूभागमा पाइने यो पुतलीको पखेटा पारदर्शी भएकै कारणले यसलाई ग्लास विङ्गड बटरफ्लाई भनिएको हो । यसलाई स्पेनी भाषामा 'इस्पेजिटस' भनिन्छ जसको अर्थ सानो ऐना भन्ने हुन्छ । पखेटाको धर्काहरूकोबीचमा भएको तन्तु शिशा जस्तै देखिन्छ, अन्य पुतलीहरूको पखेटामा पाइने रंगयुक्त तन्तु यसको पखेटामा पाइँदैन ।
