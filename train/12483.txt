
ढाँचा:Specieslist
बन्दाको पुतली भन्नाले काउली समूहका तरकारीहरू, विशेषतः बन्दालाई हानी पुर्याउने किरा हुन् । यो पाइरिडि परिवारमा पर्दछ ।
यस किराका अन्डा पहेँला रङका हुन्छन् र चौबिस घन्टा पछि गाडा पहेँलो रङका बन्छन्, अन्तमा लार्भा निस्कने समयमा काला रङमा परिवर्तन हुन्छन् ।
ठुला सेता लार्भा वयस्क बन्न चार तह पार गर्छन् । पहिलो तह अण्डाबाट निस्किए पछि हुन्छ । लार्भाहरू पहेँला हुन्छन्, टाउका खैरा हुन्छन् र शरीर कमलो हुन्छ । दोस्रो चरणमा यसका शरीरभरि काला रौँ देखिन्छन् । तेस्रो चरण पश्चात् यसका क्रियाकलाप बढ्न थाल्छ र धेरै खन्चुवा बन्छन् । यसले काउली परिवारका बोटहरूलाई नोक्सान गर्छ । तेस्रो चरण पछि यिनिहरू पूर्ण रुपमा पहेँला देखिन्छन् । यति बेला टाउका खरानी-काला रङको हुन्छ । यस क्रममा यो धेरै खाने र छिटो बढ्ने विशेषता देखाउँछन् ।
वयस्क भाले र पोथीको पखेटा सेता रङका हुन्छन् भने टुप्पामा काला रङ हुन्छन् । पोथीको अघिल्लो पखेटामा दुइटा गोलाकारमा काला धब्बाहरू देखिन्छन्, पछिल्ला पखेटाको भित्री किनारमा एक एक वट ठूलो काला धब्बा साथै बाहिरी किनारमा 4-5 वटा साना धब्बाहरू हुन्छन् । ठुला पुतलीको पेखेटा साधारणत: 5 देखि 6.5 सेमी हुन्छन् ।
यस पुतली चिन, नेपाल, भारत र रसिया जस्ता मुलुकमा 40% उत्पादनमा ह्रास ल्याउने कारकका रुपमा रहेका छ ।
हातले फूल, लार्भा र प्यूपाहरू नष्ट गर्न सकिन्छ । इट्रेपिड किटनाशक 1.5–2 एम.एल. प्रतिलिटर पानीमा 1 एम.एल. स्टीकर हाली छर्न सकिन्छ । साइपरमेथ्रिन 1 एम.एल. प्रति लीटर पानीमा झोल बनाइ छर्ने ।
