भ्रातृत्व वा बन्धुत्व वा बन्धु समाज धार्मिक वा अन्य उद्देश्यका लागि बनाएको पुरुषहरूको सङ्घ वा अगठित समाज हो । पश्चिमी समाजमा बन्धुत्वको धारणा मध्य युगमा क्रिश्चियन क्याथोलिक धर्मबाट सुरु भएको थियो । भारतीय हिन्दु समाजहरूमा विरादरी नामक अनिगमित समाजहरू हुने गर्छन् जसले जातिय, सांस्कृतिक, सामाजिक, धार्मिक निर्णयहरू लिने गर्दछन् । त्यस्तै खसहरूमा हरेक कुलको विरन्दला नामक समाजहरू हुने गर्दछ जसले उक्त किसिमका कार्यहरू गर्छन् । मष्टो पुजा वा देवालीहरू पनि विरन्दलामै गरिन्छ । अचेल हरेक जातिहरूको आफ्नै बन्धुसमाजहरू रहेका छन् ।
