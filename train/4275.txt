वेहारी पाकिस्तानको पञ्जाब प्रदेशमा रहेको वेहारी जिल्लाको राजधानी शहर हो । यो शहर पाकिस्तानको एेतिहाँसीक मुल्तान शहरबाट 100 किलोमिटरको दुरीमा रहेको छ । यो शहर मुल्तान दिल्ली सडकमा रहेको छ जसलाई भारतीय इस्लामी शासक शेर शास सुरीले निर्माण गरेका थिए । यो शहर समुन्द्री सतहबाट 135 मिटरको उचाइमा रहेको छ ।
वेहारी शहर मुल्तान शहरबाट 96 किलोमिटर दुरीमा रहेको छ भने कराची शहरबाट 956 किलोमिटरको दुरीमा छ त्यस्तै लाहोर शहरबाट 218 किलोमिटर, फैसलाबादबाट 119 किलोमिटर, बहावलपुरबाट 61 किलोमिटर हसिलपुरबाट 41 किलोमिटर, मल्सीबाट 46 किलोमिटर, केच शह,बाट 36 किलोमिटर, बुरावाली शहरबाट 27 किलोमिटर, लुड्डान शहरबाट 78 किलोमिटर भने पाकट्टन शहरबाट 112 किलोमिटर र सुतलेज नदिबाट 37 किलोमिटर उत्तरमा अवस्थित छ । वेहारी शहरमा वेहारी सिंचाइ योजना रहेको छ जसले नदी नजिकका र वेहारी शहरलाई पानी उपलब्ध बनाउदै अाएको छ ।
वेहारी जिल्ला लगायत वेहारी शहरको मौसम गृष्म ऋतुमा तातो र सुख्खा हुन्छ भने हिउँद ऋतुमा जाडो र अोसिलो हुने गरेको छ । यहाँको अहिलेसम्मकै सबैभन्दा अधिक तापक्रम 45 डिग्री पुगेको छ भने वार्सिक अौसतमा 30 डिग्री हुन्छ । यस ठाउँको हिउँदमा तापक्रम अौसत 21 डिग्री दखि 5 डिग्री सम्म मापन गरिएको छ ।
वेहारी शहरमा दर्जनौं कपास उद्योग र कपासका विउबाट तेलहरू उत्पादन गर्ने कलकारखानाहरूले गर्दा यस शहरलाई कपासको शहरको रुपमा पनि लिन सकिन्छ । यस शहरमा अन्य खाद्यान्नहरू जस्तै उखु, धान, गँहु अादी उत्पादन हुने गरेको पाईन्छ । यस शहरमा हिउँद ऋतुमा अाँप, अम्बा, कागती जस्ता फलफूलहरूको पनि उत्पादन हुने गरेको छ । वेहारी शहर गृष्म ऋतुमा गर्मी भएतापनि अक्टोबर र फेब्रुअरीको महिना अरु महिना भन्दा अारामदाय हुन्छ जुन समयमा हल्का वर्ष हुने गरेको छ ।
शहरमा दुई पूर्ण विश्वविद्यालय परिसर रहेको छ जसमा पुरुष र महिलाहरुको पढ्न पाउने व्यवस्था गरिएको छ भने दुई स्नातक विद्यालयहरू छन् । सन् 2001 देखि एस शहरमा भर्चुअल विश्वविद्यालय क्याम्पस रहेको छ । यस शहरमा धेरै उच्च माध्यमिक विद्यालयहरू र निजी विश्वविद्यालयहरू छन् ।
वेहारी शहर दक्षिणमा बैकल्पिक रेलमार्गकोको रुपमा रहेको छ जसले मुल्तान र पञ्जनबको राजधानी लाहोर शहरलाई जोडेको छ । यस शहरमा दक्षिण मार्गलाई यस शहरको प्रमुख मार्गको रुपमा लिइन्छ । मल्तान र लाहोर बीच रेल मार्गको एक भाग विद्युतीय शक्तिले चल्ने बनाइएको छ जुन दुर्त गतिमा गुड्छ । यस शहरमा अन्य राष्ट्रिय राजमार्गहरू पनि रहेका छन् जसले यस शहरलाई अन्य शहरहरूसँग जोडेको छ ।
