मध्य नेपालको बारा जिल्लामा रहेको गढिमाई नगरपालिका द्रुततर गतिमा बढीरहेको नगर हो । जितपुर बजार रहेको ठाँउलाईको केन्द्र बनाइएको छ ।यो नगरपालिका 2068 साउन 1 देखि लागू हुने गरी बनाइएको हो तर कार्यन्वयनमा हाल जेष्ठ 4,2071 देखि आएको हो । यसलाई नगरपालिका घोषणा गर्दा पिपरा सिमरा,जितपुर,छातापिपरा,फत्तेपुर र डुमरवाना गाउँ विकास समितिहरू समावेश गरिएका हुन् । आर्थिक वर्ष 2068/69को बजेटमार्फत् मुलुकमा 41 नयाँ नगरपालिका थपिंदा गढिमाई पनि नगरपालिका बनेको हो । महानगरपालिका, उपमहानगरपालिका र नगरपालिका गरी अब मुलुकमा कूल 130 भएका छन् भने गाविसको संख्या 3 हजार 9 सय 15 बाट घटेर 3 हजार 6 सय 33 भएका छन् ।
पिपरा सिमरा,जितपुर,छातापिपरा,फत्तेपुर र डुमरवाना गाविसहरूलाई मिलाएर गढिमाई नगरपालिका बनाइएको हो । त्यसैले बि.स.2068 को जनगणना अनुसार यी ठाउँहरूको जनसङ्ख्यालाई जोडेर 83,367 रहेको छ ।
