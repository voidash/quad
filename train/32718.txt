विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा स्याङ्जा जिल्लामा साँखर, पकवादीको वडा नं. 8, मल्याङकोटको वडा नं. र सेखाम गाउँ विकास समितिहरूलाई समेटेर चापाकोट नगरपालिका घोषणा गर्यो । साँखरलाई चापाकोटमा समायोजन गरिएसंगै 9 वडामा विभाजित साँखर अहिले चापाकोटको 2 वडामा समेटिएको छ । साबिक साँखरका वडाहरूलाई चापाकोटको वडा नं. 6 र वडाहरूलाई नगरपालिका वडा नं. 7 मा गाभिएको छ ।
भट्टराई डाँडा चापाकोट नगरपालिकाको वडा नं. 6 मा पर्ने गाउँ हो । भट्टराई डाँडा, स्याङ्जा जिल्लाको दक्षिण पुर्बी क्षेत्रमा पर्ने अति नै रमणीय, सुन्दर, शान्त ठाउँ मध्येको एक हो । खास गरि दक्षिण भागमा बग्ने कालीगण्डकी नदी, जसलाई शालिग्राम शिलाको खानीको रुपमा चिनिन्छ, त्यसले अझ भट्टराई डाँडाको सुन्दरतालाई बयान गर्दछ । भट्टराई डाँडाको जनसंख्या 551 रहेको छ । यो गाउँमा 146 वटा घर छन् । 
प्रमुख तिर्थस्थल केलादीघाटमा बाहुनहरुको बाहुल्यता रहेको छ । ब्राह्मण, क्षेत्री, नेवार, सुनार, ठकुरी, सार्की, कुमाल, विश्वकर्मा, यहाँका प्रमुख बासिन्दा भए पनि बाहुल्यतामा भने केहि भिन्नता पाईन्छ । त्यस्तै गरि दक्षिण भाग जुन गण्डकी नदीले सिमाना बनाउदै पाल्पा जिल्ला संग छुट्टिएको अनि पश्चिमी भाग जुन सेखाम संग सिमाना जोडिएको छ, त्यो क्षेत्रमा भने प्राय बाहुन जातका मानिसहरु बसोबास गर्ने गर्दछन । जुनसुकै जातजातिका मानिसहरु भएतापनि यो क्षेत्रको प्रमुख धर्म भने हिन्दुनै हो । प्राय यहाँका मानिसहरु दसैं, तिहार, तीज लगायतका चाडहरु धुमधामका साथ मनाउने गर्दछन ।
