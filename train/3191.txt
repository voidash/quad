"डेलिकेट" अमेरिकी गायिका तथा गीतकार टेलर स्विफ्टको गीत हो जुन उनको छैटौँ स्टुडियो एल्बम रेपुटेसन लागि रेकर्ड गराइएको थियो। यस गीतलाई 12 मार्च 2018 मा एल्बमको छैटौँ एकल गीतको रुपमा बिग मेसिन द्वरा सार्वजनिक गरिएको थियो। टेलर स्विफ्टलले यस गीतलाई रेकर्ड निर्माताहरू म्याक्स मार्टिन र सेलब्याकको साझेदारीमा रचना गरेकी हुन्।
यस गीतले व्यवसायीक रुपमा लामो समयसम्म सफलता हासिल गरेको थियो। यो गीत वयस्क समकालीन र मेनस्ट्रिम टप 40 मा शीर्ष स्थानमा आउन सफल भएको थिए। यस गीतले संयुक्त राज्य अमेरिका र ब्राजिलका आधिकारिक रेकर्ड उद्योग सङ्घ द्वरा प्लेटिनम प्रमाणपत्र प्राप्त गरेको थियो। यस गीतले संयुक्त अधिराज्यको आधिकारिक रेकर्ड उद्योग सङ्घ द्वरा सिल्भर प्रमाणपत्र प्राप्त गरेको थियो। रोलिङ स्टोन पत्रिकाले यस गीतलाई सन् 2018 को उत्कृष्ट गीतको रुपमा वर्णन गरेको छ।
यस गीतलाई स्विफ्टले पहिलोपटक एरिजोनाको फिनेक्समा अवस्थित एक विश्वविद्यालयमा 8 मे 2018 का दिन आफ्नो छैटौँ एल्बम रेपुटेसनको विश्व भ्रमणका क्रममा प्रत्यक्ष प्रस्तुति दिएकी थिइन्। 27 मे 2018 मा स्विफ्टले यस गीतको एक नयाँ संस्करणको गीत बीबीसी रेडियो 1 कार्यक्रममा प्रस्तुति दिएकी थिइन्।
30 जुन 2018 का दिन स्विफ्टले सिकागोको एक कार्यक्रममा रेपुटेसन विश्व भ्रमणमा क्रममा प्रत्यक्ष प्रस्तुति दिएकी थिइन् र त्यस प्रस्तुति देखि स्विफ्टले प्रत्यक्ष प्रस्तुति दिन बन्द गरेकी थिइन्। 6 डिसेम्बर 2018 का दिन स्विफ्टले न्युयोर्क स्थित एलि कोलिसनको एक कार्यक्रममा कसैलाई थाहा नदिकन अचानक यस गीतको प्रत्यक्ष प्रस्तुति दिएकी थिइन्।
