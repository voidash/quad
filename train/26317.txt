मोहन नरसिंह राणा नेपाली हुलाक टिकटमा डिजाइनर हुन् । 
काठमाडौं को मालीगाउँका राणा हुलाक टिकक डिजाइनर हुन् । उनले 3 सयभन्दा बढी हुलाक टिकट डिजाइन गरेका छन् ।
सन् 1995 मा संयुक्त राष्ट्रसंघको 50औं वार्षिकोत्सवका अवसरमा उत्कृष्ट डिजाइन गरे बापत उनले गोल्ड मेडल पाएका थिए । बनारस विश्वविद्यालयबाट कला विधामा स्नातक उनी हुलाक विभागमा वरिष्ठ कला अधिकृत थिए ।
विभागका 31 वर्ष जागिर गरेका उनले निधन हुनु केही महीनाअघि मात्रै अवकाश पाएका थिए ।
सेवाबाट अवकास पाउनुअघि उनले डिजाईन गरेका पाँच किसिमका टिकट सन् 2012 को फिलाटेलिक कार्यक्रमअन्तर्गत हुलाक सेवा विभागले प्रकाशन गरेको थियो । उनले लोकनायक राजा सहलेस, लोमान्थाङ दरबार, साल्पा पोखरी, सहस्रधारा जात्रा र गायिका मेलवादेवी अंकित टिकट डिजाइन गरेका थिए ।
विभिन्न चार रङमा मिश्रण गरिएका ती टिकट पाँच/पाँच लाखप्रति प्रकाशित गरिएको थियो ।
डिजाइनर राणाको 60 वर्षको उमेरमा वि.सं. 2071 भदौ 15 राति साढे 10 बजे निधन भयो । घाँटीको क्यान्सर रोगबाट पीडित उनको उपचारको क्रममा थापाथलीस्थित नर्भिक अस्पतालमा निधन भएको हो । 
उनको वि.सं. 2071 भदौ 16 बिहान पशुपतिस्थित आर्यघाटमा अन्त्येष्टि गरियो । उनका श्रीमती, एक छोरी र छोरा छन् ।
