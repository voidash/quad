तिलकमान श्रेष्ठले लामो समय कलेज र विश्वविद्यालय तहमा रसायनशास्त्र पढाउनु भएको छ। उहाँको जन्म सन् 2000 साल असार, रिडीमा भएको हो। उहाँका पिताको नाम ऋतुमान र माताको नाम बेतीलक्ष्मी हो। तिलकमान पाँच भाइ र 3 दिदीबहिनी जन्मनुभएको हो। उहाँ माहिलो छोरा हो। उहाँका दाजु पत्रकार आदित्यमान श्रेष्ठ हुनुहुन्छ। 
उहाँले त्रिभुवन विश्वविद्यालयबाट रसायनशास्त्रमा एमएस्सी गरेपछि जर्मनी गएर पढ्नु भयो। जर्मनीबाट फर्केपछि 2031 सालमा धरानको हात्तीसार क्याम्पस पुग्नुभयो। उहाँ 8/9 वर्षसहायक क्याम्पस-प्रमुख र 4 वर्षक्याम्पस-प्रमुख हुनुभयो। अरू आठ वर्षजति रसायनशास्त्रको अध्यापन गराएर 24 वर्षधरानमा बिताउनुभयो। 2056मा त्रिवि, रसायनशास्त्र विभाग, कीर्तिपुरमा आउनुभयो र 063 सालसम्म पढाउनुभयो। धरानमा उहाँले खाद्यप्रविधिको स्नातक तह मा माइक्रोबायोलोजी विषय पढाउन बन्दोबस्त गर्नुभयो। हात्तीसारमा एमटेक को पाठ्यक्रम तयार पार्न अगुवाई गर्नुभयो। 
उहाँले जर्मनी, दक्षिण कोरिया, स्विट्जरल्याण्ड, ग्रीस, युगोस्लाभिया आदि भ्रमण गर्नुभएको छ।
