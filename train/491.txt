शहीद स्मारक ए-डिभिजन लिग 2057 एक शहीद स्मारक ए-डिभिजन लिगको एउटा संस्करण हो । यो फुटबल लिगका नेपालका 12 वटा ए-डिभिजन क्लबहरूले सहभागीता जनाएका थिए । यो फुटबल लिग अंग्रेजी क्यालेन्डर अनुसार सन् 2000 मे 3 देखि जुन 23 सम्म चलेको थियो ।
कुल 11 खेल मध्ये 10 खेलमा जित र एक खेलमा बराबरी सहित नेपालको सर्वाधिक सफल क्लब मनाङ मर्स्याङ्दी क्लबले चौथोपटक राष्ट्रिय सहिद स्मारक ए-डिभिजन लिग जितेको थियो । यस्तै रानी पोखरी कर्नर टिम र थ्री स्टार क्लब क्रमश दोस्रो र तेस्रो हुन सफल भएको थियो । लिग जिते सँगै मनाङले 2001 एसियन च्याम्पियन्स कपमा सहभागी जनाउने अवसर पाएको थियो ।
यस प्रतियोगिताको साबिक विजेताका रूपमा थ्री स्टार क्लब रहेको थियो । जसले 2054 र 2055 सालको ए-डिभिजन लिग जितेको थियो । तर 2056 सालमा भने केही कारण वस राष्ट्रिय ए-डिभिजन लिग हुन सकेको थिएन ।

