मेहेरपुर जिल्ला बङ्गलादेशको खुल्ना विभागमा रहेको एक जिल्ला हो ।
यो जिल्ला 23°36' देखि 23°58' उत्तर अक्षांश र 88°33' देखि 88°53' पुर्व देशान्तरणमा अवस्थित छ । मेहेरपुर जिल्लाले बङ्गलादेशको कुल क्षेत्रफल मध्य 716.08 वर्ग किलोमिटर अोगटेको छ । यो जिल्ला बङ्गलादेशमा नारायणगञ्ज र झालोकटी पछिको सबैभन्दा सानाो जिल्लाको रुपमा रहेको छ । यस जिल्लालाई कुष्टिया र भारतको पश्चिम बङ्गाल राज्यले उत्तरबाट घेरेको छ भने दक्षिणमा चौगंगा जिल्ला घेरेको छ । त्यस्तै गरि कुष्टिया जिल्लाको पश्चिम भागले पुर्वमा घेरेको छ । यस जिल्लामा इस्मती र भौरव गरि देशकै दुई प्रमुख नदिहरू रहेका छन् ।
मेहरपुर बांग्लादेशको एक ऐतिहासिक जिल्ला हो जहाँ बङ्गलादेशको प्राविधिक सरकार गठन भएको थियो र गाँउमा सन् 1971 अप्रिल 17 मा गाउँले विधान ल्याइएको थियो । सम्पूर्ण उद्घाटन कार्यक्रम स्थानीय नेता मोमिन चौधरी र एमएम रुस्तम अलीको निरीक्षण आयोजित भएको थियो । बङ्गलादेशको पहिलो प्रदशीय सरकार ताजुदिन अहमद र सियाद नजरुल इस्लामको नेतृत्वमा यही जिल्ला गठन गरिएको थियो । त्यस दिन पछि 18 अप्रिल 1971 मा पाकिस्तानी सेनाले अमजुपी गाउँ 8 जना सर्वसाधारणहरूलाई मारेका थिए । मेहेरपुर पहिला कुष्टिया जिल्लाको एक उप-जिल्ला रुपमा रहेको थियो भने सन् 1983 मा यसलाई जिल्लाको रुपमा घोषित गरिएको थियो । मेहेरपुर नगरपालिका बङ्गलादेशकै सबैभन्दा पुरानो नगरपालिका मध्ये एक हो जुन सन् 1959 मा स्थापना गरिएको थियो ।
भारतमा ब्रिटिश शासनकालमा मेहेरपुर नैडिया जिल्लाको अधीन रहेको थियो । मेहरपुर सहर 16 शताब्दीको सुरुमा स्थापना भएको थियो । मेहेरपुर नगरपालिका 1960 मा गठन भयो भने मेहेरपुर जिल्ला 24 फेब्रुअरी 1984 मा स्थापना भएको थियो । मेहेरपुर जिल्ला 3 उप-जिल्लामा विभाजन भएको थियो: जुन यस प्रकार छन् ।
सन् 2011 को राष्ट्रिय जनगणना अनुसार यस जिल्लाको कुल जनसङ्ख्या 4,914,36 रहेको छ जसमध्ये पुरुषको जनसङ्ख्या 3,031,66 रहेको छ भने महिलाको जनसङ्ख्या 2,882,70 रहेको छ । यस जिल्लाको जनधनत्व 915.2 प्रति किलोमिटर रहेको छ । धर्मका अाधारमा यस जिल्लामा इस्लाम जनसङ्ख्या 5,769,62 रहेको छ भने हिन्दुको धर्मको सङ्ख्या 6779, बुद्ध धर्म 7389, इसाई धर्म 21 र अन्य 285 रहेका छन् ।
यस जिल्लाको मुख्य अाय श्रोतको बाटो भनेको कृषि र खेती जसमा जिल्लाकै 69.95% मानिसहरू संलग्न छन् । यस जिल्लाका मानिसहरू अन्य जस्तै 3.24% मजदुरी, उद्योग र कलकारखानामा 0.87%, वाणिाज्यका 13.83%, रेमिटेन्स 0.59%, संचार र यातायातमा 2.21%, सरकारी कार्यलयहरूमा 3.81% ,धर्म सेवामा 0.14% र अन्यमा 5.33% रहेका छन् ।
यस जिल्लाको अौसत साक्षरता दर 37.8% रहेको छ जसमध्ये पुरुषको साक्षरता दर 39.9% छ भने महिलाको 35.6% रहेको छ । यस जिल्लामा 7 क्याम्पस, 60 माध्यमिक विद्यालय, 200 प्राथमिक विद्यालयहरू रहेका छन् । ती मध्य मेहेरपुर सरकार क्याम्पस, मजिवनगर डिग्री क्याम्पस, गंगानी डिग्री क्याम्पस, मेहेरपुर जिल्ला उच्च माध्यमिक विद्यालय, मेहेरपुर नमुना उच्च माध्यमिक विद्यालय, मेहेरपुर जिल्ला छात्र माध्यमिक विद्यालय अादि यस जिल्ला उत्कृष्ट विद्यालयहरू हुन् ।
