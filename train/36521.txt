इङ्गल्यान्ड र अस्ट्रेलियाको बिचमा सन् 1882 देखि खेल्न थालिएको एशेज श्रृङ्खलाको इतिहास एकदमै रोचक छ। यस श्रृङ्खलाको नामकरण बेलायती मिडियाद्वारा भएको हो । सन् 1882 मा अष्ट्रेलियाले ओभलमा पहिलो पटक इङ्गल्यान्ड क्रिकेट टोलीलाई उसकै जमिनमा हराएको थियो। अष्ट्रेलियाबाट पाएको हारलाई बेलायती मिडियाले सहन सकेनन् । स्पोर्टिङ टाइम्स नामक पत्रिकाले लेख्यो कि इङ्गल्यान्ड क्रिकेटको मृत्यु भइसकेको छ र उसको लासलाई जलाएर खरानी अष्ट्रेलियन टोलीले आफ्नो साथ लाँदैछन् । यसपछि इङ्गल्यान्ड टोलीको अष्ट्रेलिया भ्रमणको समय बेलायती मिडियाले यस भ्रमणलाई इङ्गल्यान्डको प्रतिष्ठा बचाउने अवसरका रूपमा व्याख्या गरेका थिए । इङ्गल्यान्ड टोलीको अष्ट्रेलिया भ्रमणमा इङ्गल्यान्डका कप्तान इवो ब्लिग लाई वेल्सको खरानी उपहार स्वरूप दिइएको थियो, जुन यस सिरिजको प्रतिक बन्न पुग्यो । 12 देखि 18 महिनाको अन्तरालमा आयोजना गरिने एशेज सिरिजमा पाँच टेस्ट खेलिने प्रावधान छ । यस श्रृङ्खलालाई अष्ट्रेलियाले सर्वाधिक 31 पटक जितेको छ । यस श्रृङ्खलामा सर डन ब्रेडम्यानको नाममा सबभन्दा धेरै रन बनाउने किर्तिमान छ ।

