14 भाषाहरू:
अोड्नोकलासनिकी, अोके डटरू सहपाठी वा पुराना मित्रहरूको लागि वनाइएको एक सामाजिक सञ्जाल सेवा हो। यो विशेष गरी रूस र पूर्व सोभियत गणतन्त्रमा प्रयोग गरिन्छ। यो वेबसाइटलाई अल्बर्ट पोपकोभले विकास गरेका थिए जसको सुरुवात 4 मार्च 2006 मा भएको थियो। यस वेबसाइटमा हाल 200 मिलियन भन्दा बढी दर्ता गरिएका प्रयोगकर्ताहरू रहेका छन् भने 450 लाख दैनिक प्रयोगकर्ताहरू रहेका छन् र यसमा 65.3 मिलियन मासिक सक्रिय प्रयोगकर्ताहरू छन्।
यसमा खाता खोल्नका लागि प्रयोगकर्ता कम्तिमा 7 वर्ष कटेको हुनुपर्ने छ। अलेक्सा इन्टरनेटको हालैको तथ्याङ्कअनुसार, विश्वव्यापी रूपमा यो 56अौँ वरियतामा रहेको छ र रूसमा 7 अौँ स्थानमा रहेको छ। सन् 2008 को पहिलो भागको राजस्व 3.3 मिलियन अमेरिकी डलर रहेको थियो। सिमिलर वेबको हालैको तथ्याङ्क हेर्ने हो भने यसको विश्वव्यापी क्रम 18 रहेको छ भने रूसमा यसको क्रम 6 हो। वेबसाइटमा उछाल दर 23.84% रहेको छ।
यो वेबसाइट 9 वर्ष देखि चलिआएको छ। यो रूस लगायत उज्बेकिस्तान, किर्गिस्तान र जर्जिया मा लोकप्रिय छ।
अोड्नोकलासनिकी सञ्चालन गर्ने वेब सेवक, गोल्डेन दूरसञ्चारको सञ्जालमा रहेको छ जून रूसको मस्कोमा अवस्थित छ। यसमा प्रयोग गरिने प्रग्रामिङ भाषा जाभा हो भने वेबसाइटको अगाडि देखिने मुख्य भाषा रूसी हो। यो वेबसाइटले अपाचे टमक्याट नामक वेब सेवकको प्रयोग गर्दछ।
यो वेबसाइटले क्रमश सन् 2006 र 2007 मा रूनेट पुरस्कार प्राप्त गरेको थियो।
सन् 2012 मा, भेन्चर भिलेज नामक कम्पनीले यसलाई विश्वमा "रूसको उत्कृष्ट 10 इन्टरनेट ब्रान्डको रूपमा नामाकरण गरेको थियो। 
