भाग 2 भूमि 
1 महासन्धिको यस भागका व्यवस्थाहरू लागू गर्दा सरकारहरूले सम्बन्धित जनताका संस्कृति र आध्यात्मिक मूल्यहरूको लागि अवस्थानुसार निजहरूले 'गटेका वा अन्य कुनै पनि किसिमले प्रयोग गरेका भूमि वा इलाकासँग वा दुबैसँग निजहरूको सम्बन्धको र खासगरी यस सम्बन्धको सामूहिक पक्षको विशेष महत्वको सम्मान गर्ने छन्। 
2 धारा 15 र 16मा प्रयुक्त भूमि भन्ने शब्दले सम्बन्धित जनताहरूले 'गटेका वा अन्य किसिमले प्रयोग गरेका क्षेत्रहरूको समग्र वातावरणलाई समेट्ने इलाकाको अवधारणा समेतलाई जनाउने छ। 
1 सम्बन्धित जनताहरूले परम्परागत रूपमा 'गट्दै आएको भूमिमा निहित निजहरूको स्वामित्व र भोगाधिकारलाई मान्यता दिइने छ। यसका अतिरिक्त, सम्बन्धित जनताहरूले एकलौटी रूपमा नओगटेका तर जीविकोपार्जन र परम्परागत गतिविधिको लागि परम्परागत रूपमा पहुँच प्राप्त गरेका भूमि प्रयोग गर्ने निजहरूको अधिकारको रक्षा गर्नको लागि उपयुक्त अवस्थाहरूमा उपायहरू अपनाइने छन्। यस सम्बन्धमा फिरन्ते जनता र घुमन्ते किसानहरूको अवस्थाउपर विशेष ध्यान दिइनेछ। 
2 सरकारहरूले सम्बन्धित जनताले परम्परागत रूपमा ओगटेको भूमि पहिचान गर्न तथा निजहरूको स्वामित्व र भोगाधिकारको प्रभावकारी संरक्षणको प्रत्याभूति दिन आवश्यक कदमहरू चाल्ने छन्। 
3 सम्बन्धित जनताले गरेका भूमिसम्बन्धी दावीहरू समाधान गर्न राष्ट्रिय कानुन प्रणाली पर्याप्त कार्यविधिहरूको व्यवस्था गरिने छ। 
1 सम्बन्धित जनताको भूमिसम्बन्धी प्राकृतिक स्रोतहरूको अधिकारलाई विशेष रूपमा सुरक्षित गरिने छ। यस्ता अधिकारहरूमा यस्ता स्रोतहरूको उपयोग, व्यवस्थापन र संरक्षणमा सहभागी हुने यी जनताको अधिकार समेत समावेश छ। 
2 खनिज पदार्थ वा अन्य भूमिगत स्रोतहरूको स्वामित्व वा भूमिसम्बन्धी अन्य स्रोतहरूको अधिकार राज्यमा निहित रहने अवस्थामा राज्यले यस्ता जनताको भूमिसम्बन्धी यस्ता स्रोतहरूको अन्वेषण वा उपयोगका लागि कुनै पनि कार्यक्रम सञ्चालन गर्दा वा सञ्चालन गर्ने अनुमति दिनुपूर्व निजहरूको हितमा प्रतिकूल प्रभाव पर्ने वा नपर्ने र पर्ने भए कुन हदसम्म प्रतिकूल प्रभाव पर्नसक्ने हो सो कुरा निर्धारण गर्ने उद्देश्यले यी जनताहरूसँग भएसम्म यस्ता कामकारवाहीबाट हुने लाभमा सहभागी हुनेछन् र यस्ता कामकारवाहीहरूको कारणबाट आफूलाई कुनै हानी, नोक्सानी हुन गएमा निजहरूले सो वापत मुनासिव क्षतिपूर्ति प्राप्त गर्नेछन्। 
1 यस धाराका देहायका प्रकरणहरूको अधिनमा रही, सन्बन्धित जनताहरूले ओगटेको भूमिबाट निजहरूलाई हटाइने छैन। 
2 अपवादजनक उपायको रूपमा यस्ता जनताहरूको ठाउँसारी आवश्यक देखिएको अवस्थामा निजहरूको स्वतन्त्र र सूसूचित सहमति लिएर मात्र यस्तो ठाउँसारी गरिनेछ। निजहरूको सहमति प्राप्त गर्न नसकिने भएमा सम्बन्धित जनताको प्रभावकारी प्रतिनिधित्वको लागि मौका दिनुपर्ने व्यवस्था तथा उपयुक्त भएमा सार्वजनिक जाँचबुझा गर्ने समेत व्यवस्था गर्ने राष्ट्रिय कानुन र नियमहरूबाट स्थापित उपयुक्त कार्यविधिहरू अवलम्वन गरेर मात्रै त्यस्तो ठाउँसारी गरिने छ। 
3 जहाँ जहिले सम्भव हुन्छ, यी जनताहरूलाई ठाउँसारी गर्नेपर्ने कारणहरू समाप्त हुनेवित्तिकै निजहरूको परम्परागत भूमिमा फर्कन पाउने अधिकार हुनेछ। 
4 त्यसरी फर्कन सम्भव नभएको अवस्थामा सम्झाौतामा निर्धारण भएबमोजिम वा यस्तो सम्झाौता नभएको अवस्थामा उपयुक्त कार्यविधिहरू अनुसार, यी जनताहरूलाई सम्पूर्ण सम्भावित अवस्थाहरूमा निजहरूको वर्तमान आवश्यकता र भावी विकासको लागि व्यवस्था गर्न उपयुक्त र कम्तिमा निजहरूले पहिले ओगटेका भूमिको गुणस्तर र कानुनी हैसियत सरहको भूमि उपलब्ध गराइने छ। सम्बन्धित जनताहरूले मौद्रिक वा जिन्सी क्षतिपूर्तिलाई प्राथमिकता दिएकोमा निजहरूलाई उपयुक्त जनमानतमा त्यसरी क्षतिपूर्ति उपलब्ध गराइने छ। 
5 यसरी ठाउँसारी भएका जनताहरूलाई त्यसबाट हुन गएको कुनै पनि हानी वा नोक्सानी वापत पूर्ण रूपमा क्षतिपूर्ति उपलब्ध गराइनेछ। 
1 सम्बन्धित जनताहरूले निजहरूका सदस्यहलाई भूमिसम्बन्धी अधिकार हस्तान्तरण गर्न स्थापित गरेका कार्यविधिहरूलाई सम्मान गरिनेछ। 
2 आफ्नो समुदाय बाहिर निजहरूको भूमि बिक्री गर्ने वा अन्य तरिकाले हक हस्तान्तरण गर्ने निजहरूको सक्षमताका सम्बन्धमा विचार गर्दा सम्बन्धित जनताहरूसँग परामर्श गरिनेछ। 
3 यी जनताहरूको भूमिको स्वामित्व, भोगचलन वा उपयोग प्राप्त गर्न निजहरूसँग असम्बन्धित व्यक्तिलाई यी जनताहरूको परम्परा वा निजहरूको सदस्यले कानुन नबुझ्ोको कारणबाट पाउने नाजायज फाइदा लिनबाट रोक लगाइने छ। 
सम्बन्धित जनताहरूको भूमिको अनधिकृत अतिक्रमण वा भोग गरेवापत कानुनद्वारा पर्याप्त दण्ड सजायको व्यवस्था गरिने छ र यस्ता कसुरहरू रोक्न सरकारहरूले उपायहरू अपनाउने छन्। 
राष्ट्रिय कृषि कार्यक्रमहरूले देहायका विषयहरूका सम्बन्धमा जनसङ्ख्याको अन्य क्षेत्रहरूलाई प्रदान गरिएको व्यवहार सरहको समान व्यवहार सम्बन्धित जनताहरूलाई प्रदान गरिएको कुरा सुनिश्चित गर्ने छन्। 
 आफ्नो सामान्य जीवनयापनको लागि अत्यावश्यक कुराहरूको वा निजहरूको संख्यामा हुने सम्भाव्य बृद्धिको व्यवस्थापन गर्न आवश्यक क्षेत्र नभएको अवस्थामा यी जनताहरूलाई अधिकतम भूमि हुने व्यवस्था। 
 यी जनताहरूको भोगचलनमा रहेको भूमिको विकास प्रवर्द्धन गर्ने आवश्यक साधनहरूको व्यवस्था। 
