ब्रेन्डन रस मरे टेलर जिम्बाब्वेका क्रिकेटर हुन, उनी ब्याट्सम्यान हुन् तर विशेष परिस्थितिमा विकेट किपर र बलिङमा लेग स्पिनबाट पनि जादु देखाउने क्षमता राख्दछन् । लगातार दुईवटा वनडेमा न्यूजिल्याण्ड विरूद्ध अक्टोबर 2011 मा शतक बनाएका टेलर अनुभवी क्रिकेटर मानिन्छन् । उनले पुन 2015 विश्वकपमा दुई खेलमा लगातार शतक जमाएका थिए ।टेलर विश्वकप इतिहासमै अष्ट्रेलियाका रिकी पोन्टिङ पछीका दोस्रो कप्तान हुन, जसले कप्तानको रूपमा लगातार दुई खेलमा शतक जोडेर किर्तिमान कायम गरेका थिए । यद्यपी विश्वकपमा लगातार दुई खेलमा शतक बनाउने टेलर नवौँ ब्याट्सम्यान हुन् । यसै बिच उनी जिम्बावे का तर्फबाट एकै विश्वकपमा 400 रन भन्दा बढी बनाउने पहिलो ब्याट्सम्यान हुन् । जिम्बावेका तर्फबाट सबभन्दा बढी एकदिवसीय अन्तर्राष्ट्रिय शतक बनाएका टेलर ले एलिस्टेयर क्याम्पबेलको सात शतकको किर्तिमान आफ्नो अन्तिम खेलमा तोड्न समर्थ भए । एन्डी फ्लावरको 6786 र ग्रान्ट फ्लावरको 6571 रन पछी जिम्बावे क्रिकेटका सुनौला तारा टेलरको नाममा 167 वनडे खेलमा 5358 रन छ जसले उनलाई जिम्बाब्वे राष्ट्रिय क्रिकेट टिमबाट सबभन्दा धेरै रन बटुल्ने खेलाडीको सूचिमा तेस्रो स्थानमा राखेको छ । पछिल्ला केहि बर्षदेखि जिम्बावेको ब्याटिङ्गका अधारस्तम्भ रहेका उनले 23 टेस्ट क्रिकेटर 26 टि-20 खेलेका छन् । टेलर क जिम्बावेसँगको नाता भलै टुट्ला तर उनी क्रिकेट खेलीरहने छन् । उनी अब इङ्गल्याण्डको नटिङ्घमशायरबाट क्रिकेट खेल्नेछन् ।


