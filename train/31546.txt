पञ्चगढ बङ्गलादेशको उत्तरी भागमा पर्ने एक जिल्ला हो । यो जिल्ला रङ्गपुर विभागमा पर्छ । यो जिल्लालाई भारतको 288 किलोमिटर लामो सिमानाले घेरेको छ । 
यो जिल्ला 26°00' देखि 26°38' उत्तर अक्षांश र 89°19' देखि 88°49' पुर्व देशान्तरणमा अवस्थित छ । पञ्चगढ जिल्लाले बङ्गलादेशको कुल क्षेत्रफल मध्ये 1404.63 वर्ग किलोमिटर अोगटेको छ । यस जिल्लालाई भारतको पश्चिम बङ्गाले उत्तरबाट घेरेका छन् भने यस जिल्लाको दक्षिणमा दिनाजपुर र ठाकुरगाँउ जिल्ला रहेका छन् । त्यस्तै गरि नीरफामारी जिल्लाले पुर्वमा र भारतको पश्चिम बङ्गाल प्रदेशले पश्चिमबाट घेरेको छ । यस जिल्लाको माटो मलिलो र खेतीयोग्य छ । यो जिल्ला समुन्द्री सतहबाट 150 फिट को उचाइका रहेको छ । यस जिल्लामा 16 वटा नदिहरू छन् जसमा- अतराइ, टिस्टा, नागोर, चिल्का, महानन्द अादि रहेका छन् । 
उद्योगहरू: यस जिल्लामा चिया, चिनी, धान मिल, तेल मिल र स मिल रहेका छन् ।
बङ्गलाबन्धा बन्दरगाह:बङ्गलादेशको उत्तर-पश्चिमी क्षेत्रबाट पञ्चगढ बङ्गला-भारत राजमार्गमाबाट लगभग 10 एकड मा रहेको छ । यो बन्दरगाह पश्चिम पञ्चषढ सहरबाट 60 किलोमिटरको दुरीमा रहेको छ । यो ठाउँ अन्तर्राष्ट्रिय क्षेत्र हो र नेपाल ट्रान्जिट ट्राफिकको लागि प्रयोग गरिएको छ । यो बङ्गलादेश-भारतीय सीमाबाट लगभग 22 मिटरमा पर्छ । 
यस जिल्लाको मुख्य अाय श्रोतको बाटो भनेको कृषि र खेती जसमा जिल्लाकै 70.96% मानिसहरू संलग्न छन् । यस जिल्लाका मानिसहरू अन्य जस्तै 5.42% मजदुरी, व्यापार र उद्योगमा 0.47%, वाणिाज्यमा 9.6%, सञ्चार र यातायातमा 3.72%, रेमिटेन्समा 0.13%, सरकारी कार्यलयहरूमा 4.45% ,धर्म सेवामा 0.15% र अन्यमा 3.99% रहेका छन् ।
यस जिल्लाको कुल साक्षरता दर 43.9% रहेको छ जसमध्ये पुरुषको साक्षरता दर 50.1% छ भने महिलाको साक्षरता दर 37.3% रहेको छ । यस जिल्लामा 1 कानुन विषयको क्याम्पस, 25 क्याम्पस, 59 प्राथमिक विद्यालयहरू रहेका छन् जसमध्ये-मकुबुलार रहिम सरकारी क्याम्पस, बोदा इङलिस उच्च विद्यालय, मिरजापुर उच्च माध्यमिक विद्यालय, नारायन पाइलट उच्च विद्यालय, मिरगढ प्राथमिक विद्यालय अादि यहाँका उत्कृष्ट विद्यालयको उदाहरण हुन् । 
स्थानीय वासीकालागी मोटरसाइकल, रिक्शा, साइकल यहाँका यातायातको प्रमुख साधनहरू हुन् । सामान्यतया यहाँका मोटर गाडिहरूले यस जिल्लाका छेउछाउको उप-जिल्ला र जिल्लालाई जोड्नो गरेको छ । यो जिल्लाबाट राजधानी ढाका 475 किलोमिटरको दुरीमा रहेको छ । ढाका र पञ्चगढको बीच सडक परिवहन एक मुख्य रूपमा घरेलु मार्गहरुमा चलिरहेको छ । 10 नोभेम्बर 2018 मा ढाका र पञ्चगढ बिच रेल सेवा सुरुवाट गरिएको छ । यो रेलमार्गको कुल दुरी 639 किलोमिटर रहेको छ जुन देशकै सबैभन्दा लामो सडक यातायात हो । ढाका र पञ्चगढ बिच कुनै हवाई मार्ग रहेको छैन ।
सन् 2011 को राष्ट्रिय जनगणना अनुसार यस जिल्ला कुल जनसङ्ख्या 8,361,96 रहेको छ जसमध्ये पुरुषको जनसङ्ख्या 4,294,90 छ भने महिलाको जनसङ्ख्या 4,067,06 रहेको छ । यस जिल्लाको जनधनत्व 1000 प्रति वर्ग किलोमिटर रहेको छ । धर्मका अाधारमा यस जिल्लामा इस्लाम धर्मका मानिसहरूको जनसङख्या 6,908,93 रहेको छ भने हिन्दु धर्मको जनसङ्ख्या 1,423,90 छ । त्यस्तै गरि बुद्ध धर्मको जनसङ्ख्या 2194, इसाई धर्मको 42 र अन्य धर्मका मानिसहरूको जनसङ्ख्या 717 रहेको छ । 
प्रशासनमा भारतको ब्रिटिश शासनकालमा पञ्चगढ पश्चिम बङ्गालको जलपाइगुडि जिल्लाको एक थाना रुपमा रहेको थियो । यसलाई 1947 मा भारत को विभाजन को समयमा दिनाजपुर जिल्लामा शामिल गरिएको थियो । पञ्चगढ उप-विभागलाई 1980 मा पञ्चगढ सदर, बोडा, देबिगञ्ज, अटोयारी र तेतुलियामा विभाजन गरिएको थियो । यो उप-विभागलाई 1984 मा एक जिल्लामा रुपमा परिणत गरिएको थियो ।
