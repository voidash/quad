महालङ्गुर हिमश्रृङ्खला नेपालको उत्तर-पूर्व र चीनको तिब्बतको मध्य-दक्षिणी भागमा अवस्थित हिमश्रृङ्खला हो। यो हिमश्रृङ्खला हिमालय पर्वत श्रृङ्खलाको एक खण्ड हो। महालङ्गुर हिमश्रृङ्खला रोल्वालिङ हिमाल र चोयू हिमालको बीचमा अवस्थित नाङ्पा भञ्ज्याङ देखि पूर्वमा अरुण नदी सम्म फैलिएको छ। 
विश्वका छ अग्ला हिमाल मध्यका चार हिमालहरू, सगरमाथा, ल्होचे, मकालु र चोयू हिमाल महालङ्गुर हिमश्रृङ्खलामा रहेका छन्।

