 जर्मन फुटबलर हुन् । उनी बायर्न म्युनिखका गोलरक्षक हुन् । स्वीपर रक्षक को छवी बनाएका न्युएर आफ्नो उत्कृष्ट गोलरक्षण र बलमाथी द्रुत प्रतिक्रिया जनाउन खप्पिस मानिन्छन् ।
जर्मनीको गेल्सेनकीर्चनमा जन्मिएका न्युएरले साल्के 04 को युवा टोलीबाट 5 बर्षको कलिलो उमेरदेखि नै खेल्न थालेका थिए । 19 अगष्ट 2006 मा उनले बुन्डेस लिगामा डेब्यु गरे । उनलाई फ्रयाङ्क रोष्टलाई उछिन्दै साल्के 04 को नियमित गोलकिपर बन्न समय लागेन । 1 जुन 2011 मा साल्के बाट न्युएरलाई बायर्न म्युनिखमा स्थानान्तरण गरियो । न्युएरले बायर्नसँग €18 मिलियनमा गरेको नयाँ करार 5 बर्षको लागि थियो । उनी 2016 सम्म बायर्नमा रहने छन् ।
न्युएरले दुई विश्वकप र युरो 2012 गरी तीन प्रमुख प्रतियोगितामा राष्ट्रिय टोलीको झण्डा फहराएका छन् । 2014 फिफा विश्वकपमा न्युएरले विश्वस्तरिय गोल रक्षण गरेका थिए र पुरा प्रतियोगिताभरी विपक्षीलाई 4 गोल मात्र गर्न दिए । जर्मनीले विश्वकप ट्रफी उचाल्दा उनी प्रमुख सदस्य थिए।
उनी पुर्व जर्मन गोलकिपर जेन्स लेहमानलाई आफ्नो आइडल मान्छन् । नयर क्याथोलिक हुन् । क्याथरिन गिल्चसँगको उनको सम्बन्ध 2014 मा तोडिएको थियो ।
