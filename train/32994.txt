सिता गुरुङ
सीता गुरुङ संविधान सभा सदस्यमा नेपाली काँग्रेसको तर्फबाट पहाडी जनजाति महिलाको प्रतिनिधित्व गर्दै हुनुहुन्छ। 18 वर्षको उमेर देखि नै राजनीतिमा रुचि दिएर सक्रिय भएकी गुरुङले महिला शसक्तिकरण र महिलालाई संगठीत गरेकै कारण आफूलाई पार्टी संविधान सभा सदस्यमा विजयी गराएको बताउनुहुन्छ।
साहित्यमा रुचि राख्ने गुरुङ 2062,63को जनआन्दोलनमा 18 दिन हिरासतमा पर्नुभएको थियो। नेपाली काँग्रेसको भातृ सङ्गठन नेपाल महिला संघकी जिल्ला सचिव गुरुङले उच्च माध्यमिक तहसम्मको अध्ययन गर्नुभएको छ।
संविधानसभामा पार्टीले दिएको जिम्मेवारी अनुसार प्रजातान्त्रिक संविधान निर्माण गर्न सहयोग पुर‍र्याउने गुरुङ बताउनुहुन्छ। गुरुङले महिलाहरूको प्रजनन अधिकारका सवाललाई संविधानमा विशेष प्राथमिकता दिएर उल्लेख गर्ने बताउनुभयो।

