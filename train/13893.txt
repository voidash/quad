कार्तिकेय देवता कुमाऊ गडवालमा रहेका स्वामी केदारनाथ का पुत्र हुन् | केदारनाथका दुई पुत्रहरु गणेश र कार्तिकेयका बीचमा को ठुलो भन्नेमा विवाद भयो | त्यो विवाद चर्कदै जाँदा केदारनाथले थाहा पाएकी उनका छोराहरु को ठुलो भन्नेमा विवाद गरिरहेका छन् | यसपछि केदारनाथले भने तिमीहरु बिबाद नगर जसले सुमेरु पर्वत सात पटक परिक्रमा गरेर पहिले फर्कन्छ त्यो ठुलो हुन्छ भने पछि कार्तिकेय मयुरमा सवार गरेर सुमेरु पर्वत परिक्रमा गर्न हिंडे भने उता गणेश मुसामा सवार भएर केदारनाथ को मात्र परिक्रमागर्न थाले | दुबैले परिक्रमा गरेर केदारनाथ सामु आई बिन्तिगरेकी हामीले परिक्रमा गरेर सकेउ अब यहाँको निर्णय पर्खेका छौ, भनेपछि शिवले गणेशको सुमेरु पर्वत परिक्रमा सम्बन्धिको तर्क सुने गणेशले भने यो संसारमा सुमेरु पर्वत भने पनि जे भने पनि हजुर हो त्यस कारण मैले हजुरको सात पटक परिक्रमा गरेको छु | गणेशका यस्ता कुराले केदारनाथ गणेश देखि खुशी भई त्यसै दिनदेखि केदार ले कार्तिकेय र गणेश मध्ये गणेश बुद्दिको र कार्तिकेय शक्तिको जेठो हुने छन् भन्ने निर्णय गरेकाले गणेश बुद्दि र कार्तिकेय शक्ति का जेठा भए | यसैले कुनै पनि बैदिक कार्य गर्दा पहिले गणेशको पूजा गरेर मात्र अन्य कार्य हुन्छ र लेखनको सुरुवात पनि श्री गणेशाय नम: भनेर हुने भएको हो | कार्तिकेय शक्तिका बलवान भएकोले दैत्य ,राक्षेसको बधगर्न अगाडि जान्छन | यसैकारण यिनलाई 33 कोटी देवताका सेनापति तथा 52 गण देवताका राजा भनिएको हो | लडाई, युद्दमा यी बाघ चलाउने गर्दछन | बाघको सहयोगले दुस्मन ,बैरीको बर्बादी गर्दछन |
कार्तिकेय स्वामी केदारनाथ को सुद्द विर्यबाट जन्मेका हुन् | यिनले केदार्नी को गर्भमा बस्नु परेन |केदारनाथले उत्तेजित हुँदै आफ्नो तेज विर्य भुईमा राखी दिएछन | त्यो विर्य देवताहरुले निले तर देवताले त्यसलाई सहन गर्न सकेनन | अग्निमा फालियो त्यसले पनि सहन गर्न सकेन अन्तमा "तामाको ढोल"मा हालेर मन्दाकिनीमा फालियो मन्दाकिनीले पनि सहन गर्न नसकेपछि त्यहाँ अयोध्याका राजाको वंशजलाई त्यो शिवको विर्य प्राप्त भयो |अयोध्यका रघुवंशी राजाले त्यसलाई ल्याएर कुमाऊ गडवालको कार्तिकेयपुर् राज्यका शक्तिशाली देवता मानेर कत्युरी नरेशको कार्तिकेयपुरी राज्य स्थापना गरेका हुन् |यो कथा शिव महापुराणमा कार्तिकेय देवताको ताराकसुर दैत्यसंग भएको युद्दको रुपमा ब्याख्या भएको छ भने हाम्रो समाजमा मोहन्यालको खापरेसंगको युद्द कथाको रुपमा ब्याख्य छ | पौराणिक कालका घटनाहरू पुनरुत्थानकालमा तिनै देबी देवात्लाई फरक नामले पुकार गरिएता पनि कथामा ,घटनामा एकरुपता भेटिन्छ | कार्तिकेय भनिने यी देवता बैशाख शुक्ल मोहनी एकादशीका दिनमा कत्युरी नरेश राजा जगति पालको राज्यकाल शाके 1235 मा बैशाख शुक्लपक्ष "मोहनी एकादशी" को दिनमा डोटी बोगटानमा ल्याएपछि मोहनी एकादशीको नामले मोहन्याल भनिएका हुन् | यी देवताको जात कार्तिक शुक्ल पक्षा दशमीका दिनमा हुन्छ | हरिबोधनी एकादशी मा यी सुद्द बस्तुबाट बैदिक विधिले पुजिंछंन | कार्तिक ,माघ र बैशाख महिनाको शुक्लपक्षमा मोहन्याल देवता सम्बन्धी देवकार्य गरिन्छ | यधपि कत्युरिहरु षशहरु नै हुन्। षशहरु मध्य सबैभन्दा पहिला कत्युरिहरु नै शंकराचार्यसँग पराजित भइ वैदिक हिन्दुत्वतिर ढल्किएका हुन्। अंग्रेजी साइटहरुमा पनि यस विषयको खोज अनुसन्धानबाट प्रशस्त प्रमानहरु भेटिन्छन्। 
हेर्नुस्ः
https://en.m.wikipedia.org/wiki/Katyuri_kings
स्वामी श्री मोहन्याल उत्पति भएको मन्दाकिनीनदी पबित्र नदी हो |यो नदी भारत उत्तरखंड राज्य अन्तर्गतपर्ने कुमाऊ गढवालमा रहेको केदारनाथको नारायण पर्वतमा भगवान विष्णुको चरणबाट निस्केकीे छन् | मन्दाकिनीनदी हिन्दू तीर्थयात्रीहरुकालागि शुद्धपवित्र हिन्दूधर्मसँग सम्बन्धित छन । यस नदीलाई हिन्दूधर्मशास्त्र तथा पुराणअनुसार स्वर्गमा बग्ने गङ्गाको धारा भनेर व्यख्या गरिएको छ । रामचरीत मानसमा मन्दाकिनी नदीलाई “यहाँ भरतु सब सहित सुहाय, मंदाकिनी पुनीत नहाए, सरित समीप राखि सबलोग,मागि मातु गर सचिव नियोग ।” भनेर व्याख्या गरिएको छ । श्रीमद्भागवतमा मन्दाकिनी “मोक्ष प्रदायिनी नदी मध्ये एकनदी”को रुपमा व्याख्या भएको छ । यो मन्दाकिनी नदीको अर्को नाम “पैसुनीनदी” पनि हो । यो नदी 82 किलो मिटर लामो छ । हिमालमा रहेको चोरबारी दह÷तालबाट उत्पन्न भएको छ | यो नदी सोनप्रयागमा कालीगंगासँग मिल्दछ भने, बद्रीनाथबाट बग्दै आउँने अलकन्दानदीसँग रुद्रप्रयागमा मिल्दछ । मन्दाकिनी र अलखन्दानदी मिलेको यो दोमोहान तथा संगमस्थल हिन्दू तीर्थयात्रीहरुकालागि महत्वपूर्ण तीर्थका रुपमा लिने गरिन्छ । यस संगमस्थलमा धेरै धार्मिक तीर्थ स्थलहरु छन् । यहाँ चित्रकुट, रुद्रप्रयाग र केदारनाथ यस संगम स्थलका तिरमा रहेकाछन् । यी यस स्थानका धार्मिक स्थलहरु हुन् । मन्दाकिनी नदीको अर्को ब्याख्या अनुसार यस नदीमा भगवान राम र सीता दैनिक नुहाउँने गर्दर्थे भनिएको छ । यहाँ सीता नुहाउँने स्थान जानकी कुण्डमा रहेको चट्टानमा सीताका पाईतालाका छाप रहेकाछन् । यहाँबाट जोशीमठ 22 कि.मी.को दूरीमा पर्दछ । यही जोशी मठका ज्योतिषलाई केदारनाथले मोहन्यालको जन्मकुण्डली देखाउँदा मोहन्याल निकै सुरवीर रहेको र केदारका मुल जन्मेको भन्ने सल्लाह ज्योतिषहरुबाट भएअनुसार केदारनाथले तामाको ढोलभित्र हाली मन्दाकिनीमा बगाएका थिए । यहाँको गोविन्दघाटका गोडियाको जालमा मोहन्याल देवता लागेका थिए । गोविन्दघाट लक्षमणगँगा र अलखन्दानदीको सँगम स्थलमा छ । यहाँ गोविन्दघाटलाई कंगनघाट पनि भन्ने गरिन्छ । । गोविन्दघाट शिख धर्मालम्बिहरुको पनि पवित्र तीर्थस्थल हो । शिखहरुको इतिहास अनुसार यस क्षेत्रमा बालागुरु गोविन्दले सुनको चुरा फालेका थिए । यो सुनको चुरा हराएपछि राजा गोविन्दराई दुःखित भए उनलाई रामका परम भक्त तथा अवतार मानिएका शिवदत्त पण्डितले मानसिक शान्ति दिएका थिए । गुरु नानक र राजा त्रिलोकपालसँग सम्बन्धित यस गोविन्द घाटको कहाँनी शिखहरुमा पनि पाईन्छ । यस सम्बन्धमा अनेक थरीका व्याख्याहरु छन् ।
इजा–चेली, ऐंचो–पैंचो, बाबुचेला, लेखो–जोखो, जानैन मन्दालोक पापैको भार, इजा–चेली, गाबडि एकै गाव–दोइया, मामा–भान्ज एकै सौड्न सिया, जानैन् मन्दालोक पापैको भार । सासु पैरा धरै, वौरानी पाउ उछालै, जानैन मन्दालोक पापैको भार जस्ता डोटेली फागले पनि मन्दालोक भनिने मन्दाकिनीको धार्मिक महत्व दर्शाउछ । यिनै कार्तिकेय को नामबाट कत्युरी राजवंश को कार्तिकेयपुर् राज्य बसेको थियो |मोहन्याल सम्बन्धि मंगल ,फाग डोटी बोगटानमा गाउने गरिन्छ | सूर्यवंशी राजाले पाएको मन्दलोक भनेर मगल गाउनेहरु गाउछन |अयोध्याका सूर्यवंशी तथा रघुकुलका राजाको जाडु/जाट/जड/प्रमुख अन्तर्गतका शाखा सन्तान मानिने प्रमुख शाखाका क्षत्रिय/राजपूत/ठाकुर/ठकुरीहरुलाई जड भन्दै गर्दा जाडको अपभ्रम्स हुँदै जाडु तथा जाट भनिन थालियो | यसै कारण कार्तिकेयपुर् लाई जाड कत्युर पनि भन्ने गरिएको हो |
श्री स्वामी कार्तिकेय बाबाको जात डोटी बोगटानका धेरै स्थानहरु मा हुने गर्दछ | यी मध्ये कैलाली र कंचनपुर को सुरक्षा दिने गरि राखिएको सिहासन र तल्लो बोगटानको अलाड़ी मुख्य स्थान हुन् | अलाड़ी कत्युरी राजवंशको प्रमुख शाखाको अनिबार्य उपस्थिति हुनु पर्ने मानिन्छ | कार्तिकेय का धामी र भराडी बोहरा ,ताड़ी,कठायत, धामी थरका क्षेत्री जाति हुन्छन | प्रमुख पुजारी ज्योतिष गणपतिको वंशजका कौडिन्य गोत्रीय जोशी छन् | स्थानानुसर उपमन्यु गोत्रीय बिनाड़ी, अत्रि गोत्रीय ओझा ,कश्यप गोत्रीय जोशी पनि पुजारी छन् | कुनै कालमा कश्यप गोत्रीय बडू ब्राहमण पूजारी थिए | कार्तिकेय देवता पाउदका समय कार्तिकेयपुरीका सूर्यवंशी राजा देवताका धामी बनेर नाच्न थाले त्यसपछि रमिता हेर्नेले "नात्तेका चेला रामहेद्दा, राम हेर्नेका चेला नात्ता अथवा राजा नाच्न थाले रैती दुनिया रमिता हेर्न थाले" भनेर गिल्ली गर्न थाले पछि यो त् राम्रो भएन भनेर कत्युरी राजाले आफ्नो गोत्र "शौनक" दान गरेर क्षेत्री जातिलाई देवता सौपेको हो भन्ने किब्दन्ति छ |ठकुरी रजवारहरु निर्णय कर्ता र सम्मान ग्रहण गर्न जातमा उपस्थित हुन्छन | कुनै कार्य कर्नु पर्यो भने त्यसको निस्कर्ष ठकुरीले दिनु पर्दछ |मोहन्याल देवताका अधेगा यी ठकुरी रजवारहरुका ठकुरानी हरु हुने गर्दछन |यस कारण कत्युरी राजवंशका यी ठकुरीहरुका ठकुरानीहरु मोहन्यालको जांतमा जादैनन् | कार्तिकशुक्ल दुत्यका दिनमा मोहन्यालको ठुलो जात हुन्छ | यसै पक्षको दशमीमा जात्रा लाग्छ भने एकादशी का दिन शुद्द बस्तुबाट पुजिन्छन | बैदिक विधिले कथा ,सप्ताह लाग्छ | कार्तिकेय का पुजारी शाकाहारी हुनु पर्दछ | मांसहारीबाट मोहन्याल पुजिदैनन | 12 बोटानका राजा मोहन्याल भन्ने चलन छ | मोहन्यालको देव कार्यकोलागि उपयुक्त मानिन्छन |
यी चार पक्ष मोहन्याल देवताको पुजाको लागि उत्तम पक्ष र तिथि हुन् |प्राय जसो 
यिनै तीन वटा तिथि र मितिका पक्षमा मोहन्यालको देवकार्य गर्ने गरिन्छ |मोहन्यालको फाग, मोहन्यालको मंगल गानले पनि धेरै कुराको पुस्टि गर्दछ |
बढे-बढे राजपुतोका कुलदेवता बिष्णु ,शिव कार्तिकेय समाजमा शान्तिमात्र ल्याउने गर्दैन थिए कि समाजमा शान्ति सुव्यवस्था कायमगर्न युद्दपनि गर्दथे भनेर प्राचीन भारतको इतिहासमा उल्लेख छ | केदारनाथपुत्र कार्तिकेयको ठाउँ अनुसार फरक-फरक नामहरु छन् | जस्तै 
कार्तिकेय कहाँ-कहाँ के के नामले चिनिन्छन जानिराखौं = 1) कार्तिकेय, 2) मोहन्याल,, 3) षडानन, 4) अग्निपुत्र,, 5) लटीनाथ/लटबाव, 6) सिहांसन, 7) समुन्दपुत्र, 8) मुरघन ,9) स्कन्ध ,10) कुमार 
स्वामी मोहन्याल कुलदेवता भएका कत्युरी राजवंशका ठकुरी रजवारहरुबाट मोहन्याल देवताको नाममा गुठी चढाएको जग्गा सम्बन्धी जानकारी निम्न अनुसार छ | 
स्वामी श्री कार्तिकेय देवताको “मंगल” 
यस्तैगरी मोहन्याल भित्रका यसक्षेत्रमा रहेका सम्पूर्ण 52÷53 देवताहरुको नाम उच्चारण गरिन्छ । मचवाल, भैरव, समैजी, डुँडो, पासो,लाटो.........आदि । को नाम उच्चारण गरेर मंगल गाईन्छ । स्रोत ः– स्व.धनी देवी वादी –दास ,,वर्ष 62 ठेगाना वैर्छैन गाउँ विकास समिति वार्ड नं 7 रिसेडी 
शौनक गोत्र, सिंह राशी भएका कार्तिकेय शिवका जेष्ठपुत्र मानिन्छन्् । समुन्द्र बगाएका मोहन्याल गोडीयाले जाल हान्दा गोडीयाको जालमा लागेका र त्यो समयमा अयोध्यका राजाकावंशज त्यहाँ घोडामा बसेर सवार गर्दै थिए । मन्दाकिनी भनिने समुन्द्रको मिनो बाट मोहन्याललाई हालिएको तामाको ढोल वगिरहेको थियो । सोही समयमा पाल्की माथि सवार भएका राजाले गोडीयालाई भनेछन्् । त्यो तामाको ढोलमा जालहान भनेपछि गोडीयाले जाल हान्यो र गोडीयाको जालमा लागेको तामाको ढोल भित्रको वालकलाई पाल्कीको सवारबाट ओर्लेर समाती पानी वाहिर ल्याए । विश्वामित्रका सन्ततिले पूजाआजा गरेर ल्याएको कहाँनी वोगटानमा छ । गोडियाको नामले गोविन्दघाट नामाकरण भएको हो । तामाको ढोल बजाउँने कश्यप गोत्रीय ऐर मोहन्यालको ढोली भयो । यो ढोलीको सन्तान रिसेडीमा छ । त्यो समयमा यो पहाडी भूभागमा खपरे ले आतङ्ग मचायो त्यसपछि देवभूमिका देवताहरुले वडातडो देवतालाइ पुकार गर्दै भने की...
नोटः डोट्याली वृह्त शब्दकोश पृष्ट 12 अनुसार ,मल्ल वंशीय एक प्रतापी र वीर राजा देवताको परिक्षा लिने शक्तिभएका राजा । राजा नागी मल्लकी महारानीले घटालदेवताको स्थानमा घोर तपस्या गर्दा जोर्तिमय घटालको दर्शन पायो । महारानी मौलाले गर्भधारण पनि गर्यो तथा अत्यन्त वलवान पुत्र पायो जसको नाउ अठौती मल्ल राखियो भन्ने लोकोक्ति पाईन्छ । रैकाले वैतडी आएर ढिकगर्खा लुट्यो ढिक गर्खा लुट्दा खेरि विभोगी चन्दको मन दुख्यो रैकाले रौला केदारको ठाँउमा बसी लोहाका आग्ला हाली ढोका बन्द गर्यो फेरि कटक लगेर चन्दहरु गए ।
भन्ने वैतडीमा खापरेको चैतनै रहेको छ ।
