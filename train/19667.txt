श्रवणकुमार समाधी क्षेत्र स्याङ्जा जिल्लाको बीचमा रहेको पञ्चासेमा पर्दछ। श्रवणकुमारले आफ्ना मातापितालाई जल लिन जाँदा छोडेर गएको ओडार भएको स्थानलाई आँधिखोलाको मुहान तथा स्याङ्जा जिल्लाको प्रसिद्ध नदी आँधिखोलाको उद्गम स्थल भनेर चिनिन्छ । साथै यहाँ श्रवणकुमारको घोप्टो परेर वाण लागेको अवस्थाको शिला पनि पाइन्छ । यस स्थानमा वालाचतुर्दशीका दिन ठूलो मेला लाग्ने गर्दछ । उक्त स्थानमा मन्दिरसमेत निर्माण गरेको पाइन्छ । आँधिखोला, अन्धाअन्धी दह, पञ्चासे र श्रवणकुमार समाधि क्षेत्रलाई धार्मिक तथा ऐतिहासिक स्थलका रुपमा संरक्षण गरी पर्यटकीय स्थलको रुपमा विकास गर्नुपर्ने देखिन्छ ।
