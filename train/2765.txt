निर्देशाङ्क: 45°0′0″ दक्षिण 0°0′0″ पूर्व / 45.00000° दक्षिण 0.00000° पूर्व / -45.00000; 0.00000
दक्षिणी गोलार्द्ध कुनै पनि ग्रहको आधा भाग हुने गर्दछ, जो उसको विषुवत रेखा भन्दा तल हुन्छ। गोलार्द्ध भन्नाले आधा गोलाइ भन्ने बुझिन्छ। पृथ्वी दुई भागमा बाँडिएको छ, जसलाई उत्तरी गोलार्द्ध र दक्षिणी गोलार्द्ध भनिन्छ। उत्तरी गोलार्द्धको उत्तरी ‌भाग तथा दक्षिणी गोलार्द्धको दक्षिणी ‌भाग धेरै चिसो स्थान भएकोले त्यहाँ सधैंभरी हिउँले भरिएको हुन्छ। दक्षिणी गोलार्द्धको दक्षिणी ध्रुवमा त हिउँले बनेको विशाल महाद्वीप नै छ। यसको तुलनामा उत्तरी गोलार्द्धको उत्तरी ‌भाग पुरै हिसाबले ठोस छैन, तर यहाँ समुद्रका बीच ठाउँ-ठाउँमा विशाल हिमखन्डहरू भेटिन्छन्। दक्षिणी गोलार्द्धमा अस्ट्रेलिया ,दक्षिण अमेरिका, न्यूजीलेन्ड तथा अफ्रीका महाद्वीपहरूको दक्षिणी भाग पर्दछन्। 

