रत्नेश्वर लाल कायस्थ एक नेपाली राजनीतिज्ञ तथा वर्तमान प्रदेश नं. 2को प्रदेश प्रमुख हुन् । उनलाई नेपाल सरकारले सन् 2018 जनवरी 17 का दिन सो जिम्मेवारी तोकेको हो ।उनले सन् 2018 जनवरी 19 का दिन प्रदेश प्रमुखको रूपमा सपथ ग्रहण गरेका हुन् ।
प्रदेश प्रमुख बन्नु पूर्व उनी नेपालको कृषि मन्त्रालयका सचिव तथा जलस्रोत विभागका महासचिवको रूपमा कार्य गरेका थिए । कायस्थले आफ्नो राजनीतिक जीवनको सुरुवात सन् 2004 मा सङ्घीय समाजवादी फोरम, नेपालको सदस्यता लिएर गरेका थिए ।
रत्नेश्वर लाल कायस्थको जन्म सन् 1944 मे 3 को दिन महोत्तरी जिल्लाको सुगा भवानीपट्टीमा बुवा लाल किशोर लाल र आमा अचकमणीको कोखबाट भएको थियो । वहाँको बुवा माध्यमिक विद्यालयका शिक्षक थिए । वहाँले जलेश्वर स्थित लक्ष्मीचन्द उच्च माध्यमिक विद्यालयबाट प्रवेशिका परीक्षा प्रथम श्रेणीमा उतिर्ण गरे त्यसपछि उनले काठमाडौंमा रहेको त्रिचन्द्र कलेजबाट विज्ञान विषय राखेर प्रवीणता प्रमाण पत्र र स्नातक स्तरको पढाई सके । उनले उच्च शिक्षा प्राप्त गर्न भारतको आइआइटी खडगपुर र लन्डन स्थित इम्पेरियल कलेज गएका थिए ।
सन् 1964 मा कायस्थले नेपालको प्रशासनिक सेवा इन्जिनियरको रूपमा थालेका थिए ।
