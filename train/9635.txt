अर्थशास्त्रमा नोबेल पुरस्कार विजेता 
पल ए सैमुअल्सनको जन्म मई 15, सन् 1915 मा इन्डियाना, यु एस ए मा भएको हो । उनको मृत्यु 94 वर्षको उमेरमा दिसम्बर 13, सन् 2009 मा भएको हो । उनी एम आ टी का प्रोफेसर पदमा कार्यरत रहेका थिए । सैमुअल्सनको पुस्तक इकोनोमिक्स Economics, अर्थशास्त्रको सबैभन्दा बढी बिक्री हुने पुस्तक मानिन्छ । सन् 1948 मा प्रथम पटक फाउन्डेशन्स अफ इकोनोमिक्सको नामबाट प्रकाशित यस वर्तमान समयका एक ज्यादै प्रभावशाली अर्थशास्त्री हुन् पल एन्थनी सैमुअल्सन । यद्यपि उनले केवल दुईवटा पुस्तक रचना गरेका छन् । तर अर्थशास्त्र विषयलाई लोकप्रियता दिलाउन उनको ठूलो भूमिका छ । पुस्तकको सन् 1997 मा 14 वटा संस्करण प्रकाशित भइसकेका छन् भने हालसम्म विश्वका 38 भाषामा यो पुस्तक अनूदित भइसकेको छ । इकोनोमिक्स पुस्तक र सैम्युअल्सन एक अर्काका पर्यायवाची जस्तै भएका छन् ।अध्ययनरत छंदा उनी अर्थशास्त्रका मेधावी छात्र मानिन्थे । उनको क्षमताको अनुमान यस कुराबाट गर्न सकिन्छ कि उनले स्नातक अध्ययन गर्दा लेखेको थीसिसको विषय Foundations of Economics ले नै भविष्यमा उनलाई नोबेल पुरस्कार प्रदान गरेको हो ।
सन् 1945मा म्यासाचुसेट्स इन्स्टिट्यूट अफ टेक्नोलोजी विश्वविद्यालयमा अर्थशास्त्र विषयका विभागीय प्रमुख राल्फ फ्रीम्यानले एउटा सुरुचिपूर्ण पाठ्य पुस्तक लेख्न आग्रह गर्नु भयो । यस आग्रहले सैमुअल्सन दोमन हुन पुगे । किनभने त्यस बेला पनि पाठ्य पुस्तकको लेखन कार्य उच्च स्तरीय बौद्धिक कार्यको रुपमा लिईंदैनथ्यो । तर सैमुअल्सनलाई संझना भयो ः यदि लिन्यूस पलिग जस्ता मानवतावादी विद्वान जसले दुइ दुइवटा नोबेल पुरस्कार प्राप्त गरेका छन्, उनले रसायन शास्त्रको पाठ्य पुस्तक लेख्न हुन्छ भने सैमुअल्सन कुन ड्याङको मूला हो र ? यस विचारबाट प्रेरित भएर उनले पुस्तक लेख्न सुरु गरे । विभागीय प्रमुखले सैमुअल्सनलाई पाठ्यक्रम, विषय वस्तु र त्यसलाई कतिसमयमा सिद्ध्याउने जस्ता कुराको निर्णय आफैं गर्ने स्वतन्त्रता दिए । एडम स्मिथ जस्ता दार्शनिकले सुरु गरेको र संभवतः सबैभन्दा प्रतिभाशाली विद्वान जे एस मिलको पालामा अर्थात् सन् 1848 मा निकै शीर्ष स्थानमा पुगेको यो विषय प्रो. मार्शलको समयमा अर्थात् सन् 1890 मा आइ पुग्दा यस विषयले एउटा मोड पार गर्यो । तर त्यस पछिका 50 वर्षमा यस विषयले सामयिक परिवर्तन अनुरुप समायोजन नगर्दा यो विषय निरस हुन पुगेको थियो । यस विषयका कक्षाहरु लामा र पट्यार लाग्दा हुन्थे । पढाइरहेका शिक्षकले विद्यार्थीहरुलाई कक्ष्ाँमा हाई... गरेको हेर्नु पथ्र्यो । तसर्थ यस्तो असजिलो समयमा पाठ्य पुस्तक लेख्न अह्राउने र त्यस चुनौतीलाई स्वीकार्ने दुवैलाई भविष्यद्रष्टा मान्नु पर्दछ ।
न्यूजवीक जस्तो प्रसिद्ध पत्रिकामा लगातार 10 वर्ष आर्थिक स्तम्भ लेखक स्याम्युएल्सनका दर्जनौं तर ज्यादै महत्वपूर्ण आर्थिक लेखहरु प्रकाशित छन् । दुइ पुस्तकका लेखक र तीन सन्तानका पिता सैमुअल्सनले सन् 1970 मा अर्थशास्त्र विषयको नोबेल पुरस्कार प्राप्त गरेका हुन् । जुन अर्थशास्त्रको दोस्रँे नोबेल पुरस्कार हो । पहिलो नोबेल पुरस्कार सन् 1969 मा दुइ जनालाई प्रदान गरिएको थियो । ती दुइ जना हुन्ः जन टिनबर्जेन र रागनर फ्रिश  । सन् 1948 मा प्रथम संस्करण प्रकाशित भए पछि सैमुअल्सनले यसमा निरन्तर सुधार, परिमार्जन र थपघट गर्दै रहे । त्यसैले उनले भने ः मेरो कपाल कालोबाट खैरो भइसक्यो तर मेरो यो पुस्तक भने सधैं एक्काइस वर्षको जस्तो जवान छ । भर्खर जवानीमा पाइला टेक्दै । यस पुस्तकको पांचौं संस्करण कीर्तिपुर केन्द्रीय पुस्तकालयमा रहेको छ । जसमा लगभग चारशय पृष्ठ छन् । यसको दशौं संस्करण मा 960 पृष्ठहरु छन् । पुस्तक आकार र पृष्ठ दुवै कुरामा दोब्बर छ । सबैभन्दा लोकप्रिय रहेको संस्करण पनि यही नै हो । अर्थशास्त्रीहरुले स्याम्युएल्सनलाई उद्धरित गर्दा यसै पुस्तकबाट गर्न मन पराउंछन् । सन् 1997 मा प्रकाशित हुंदा यस पुस्तकमा 784 पृृष्ठ रहेका छन् । दशौं संस्करण सम्म छ भाग रहेको यो पुस्तक 14 औं संस्करणमा आए पछि सात भागमा विभाजित हुन पुग्यो । यस संस्करणमा अरु परिवर्तन पनि गरिएको छ । यस संस्करणमा अर्थशास्त्रलाई दुई मुख्य भागमा बांडिएको छ– माइक्रो र म्याक्रो । मा पनि यस पुस्तक को अनुवाद भयो । तर स्टालिनको समयमा त्यस पुस्तकमा कडा सेन्सरसिप लागू थियो । पुस्तकमा समाजवादी प्रणालीका खराबीहरुको वैज्ञानिक विश्लेषण गरिएको थियो । त्यसैले यस पुस्तकलाई सेक्सका ती पुस्तकहरु संग राखिएको थियो जुन प्रतिबन्धित थिए । तर विशेष आज्ञा लिन सक्नेले भने पढ्न पाउंथे । पछि सन् 1990 मा गोर्वाचेभको आगमन पछि पुस्तक रुसमा खुल्ला बिक्री वितरण हुन सक्यो ।
अंग्रेजी भाषी क्षेत्रमा यो पुस्तक प्रत्यक्ष पढिन्छ भने अन्य देशहरुमा यसको अनूदित संस्करण चल्तीमा छ । विश्वका कुना कुनाबाट पाठकहरुले पत्र पठाएर लेखकलाई आफ्नो राय जाहेर गरे । यसै सन्दर्भमा पल सैमुअल्सनलाई एउटा यस्तो अनौठो चिठी आयो ःम माइन भन्ने ठाउँमा बस्ने 10 वर्षीय पीटर क्विग्ले हुं । गतः सप्ताह म र मेरो बुवा वेलडन तालमा माछा मार्न जांदा मैले तालमा बिर्को लगाएको एउटा सीसी भेटाएं । त्यस भित्रको कागजमा यस्तो लेखेको थियो– जसले यो सीसी को बिर्को खोल्छ त्यसले एम आइ टीको प्रोफेसर पाउल ए स्याम्युएल्सनबाट केही विशिष्ट ज्ञान सिक्न पाउने छ । यद्यपि त्यस्तो कागज पल सैमुअल्सन वा उनका मित्रहरुमध्ये कसैले लेखेको थिएन । तर पनि आफ्ना पाठकलाई स्याम्युएल्सनले केही उत्तर त दिनै पथ्र्यो । केही सोचेर पल सैमुअल्सनले जवाफ लेखे ः लौ, मैले तिमीलाई एक महत्वपूर्ण ज्ञान दिन्छु । सुन – कागजमा अंकित भएको प्रत्येक कुरामा विश्वास गर्नु हुंदैन ।
चौधौं संस्करणमा आएर प्रसिद्ध नोबेल पुरस्कार विजेता यी अर्थशास्त्रीले पुस्तक लेख्नेकाम बाट अवकाश लिने घोषणा गरे । पल सैमुअल्सनले अब फेरी आफ्नो ब्याडमिन्टनको कोर्टमा फर्कने र पुस्तक लेखनको संसारबाट बिदा लिएर घर परिवारको संसारमा फुर्सतिलो र आनन्दपूर्ण जीवन बिताउने कुरा उल्लेख गर्दै पुस्तक संशोधन, परिमार्जन र प्रकाशनको जिम्मा पूर्णतः आफ्ना पुराना शिष्य र वर्तमान सहकर्मी विलियम नोर्ढासलाई सुम्पे । अहिले यस पुस्तकलाई उनकै शिष्यले निरन्तरता दिइरहेका छन् । इकोनोमिक्स पुस्तक मार्फत पल सैमुअल्सनले एडम स्मिथले सुरु गरेको र जे एस मिलले उच्चता प्रदान गरेको अर्थशास्त्र विषयलाई बीसौं शताब्दी भर लोकप्रिय बनाउन ठूला योगदान गरेका छन् । 
