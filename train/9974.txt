शाश्वत पराजुली नेपाली बालसाहित्यका लेखक हुन्। शाश्वत साहित्यकार कृष्णप्रसाद पराजुलीका जेठा छोरा हुन्। 
वि.सं. 2026 मंसिरमा जन्मेका शाश्वतले अर्थशास्त्रमा स्नातकोत्तर गरेका छन्। पराजुलीका दुई दर्जन भन्दा बढी बालकथा र चित्रकथाका किताब् प्रकाशित छन्। उनले दर्जनौं बाल पुस्तकहरूको सम्पादन पनि गरेका छन्। उनले बालपत्रिका मेला र कान्तिपुर दैनिकको परिशिष्टाङ्क कोपिलाको पनि सम्पादन तथा संयोजन गरेका छन्। बालमनोविज्ञान र बाल रुचि बुझेका शाश्वतका बालसाहित्यिक कृतिहरू निकै लोकप्रिय मानिन्छन्। शाश्वत बालसाहित्यमा बढी पुस्तक बिक्री हुने लेखकका रूपमा पनि चिनिएका छन्।
शाश्वतका प्रकाशित पुस्तकहरू हुन् :
1.	हीराको टुक्रा 2.	अनुहारको चित्र 3.	लाटोकोसेरोलाई लड्डु 4.	बादलुले रङ फेर्दा 5.	छिमेकी चरा 6.	पुलतीको यात्रा 7.	बिचरो बुख्याचा 8.	दङ्ग फुरुङ्ग 9.	भकुल्लेको साथीको ? 10.	चुस्के र छुस्के 11.	हिउकान्छा 12.	सुरीको साइकल 13.	जन्मदिन 14.	भुकली र म्याउँची 15.	रमाइलो मेला 16.	गोपीको टोपी 17.	सिंहपता मैजु र अरू कथाहरू 18.	म आफैं गर्न सक्छु 19.	आधा देशको राजकुमार 20.	सोहन र सर्कस 21.	बुर्लुक्क उफ्रदै मुसुक्क हाँस्दै 22.	लालमोहन रसभरी 23.	हिमालमा के के छ ?24.	न त मम नत बारा 25.	छाता र वर्षादी 26.	गुइँठे र गुलेली 
‘आधा देशको राजकुमार’ बालउपन्यासका लागि शाश्वतले अन्तर्राष्ट्रिय नेपाली समाजको उत्कृष्ट बालकृति पुरस्कार पाएका छन्। यसैगरी ‘विचरो बुख्याचा’ कृतिका लागि पारिजात पान्डुलिपि पुरस्कार पाएका छन्। उनी बालविकास पत्रकारिता पुरस्कार, रेडियो नेपालको उत्कृष्ठ गीतकार पुरस्कार, जमर्को बालसाहित्य पुरस्कार लगायत अन्य थुप्रै पुरस्कारहरूबाट पनि सम्मानित छन्। 
