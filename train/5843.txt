मोदनाथ प्रश्रित नेपाली साहित्यकार र राजनीतिक व्यक्ति हुन्। नेकपा सँग संबद्ध प्रश्रित वि.सं. 2055 मा शिक्षा मन्त्री भएका थिए।
मोदनाथको जन्म वि.सं. 1999 असार 6 गते हर्राबोट, खिदिम, अर्घाखाँचीमा बाबु पं. घनश्याम पौडेल र आमा बालिकादेवीका सुपुत्रका रूपमा भएको हो। उनको खास नाम मोदनाथ पौडेल हो। लुम्बिनी अञ्चलको अर्घाखाँची खिदिम हर्राबोटेमा 1999 सालमा जन्मिएका मोदनाथ प्रश्रित प्रगतिवादी साहित्य कार हुन् । संस्कृतका विद्वान् प्रश्रितले  अायुर्वेदमा अाचार्य र नेपालीमा स्नातकोत्तर गरेका छन् । उनको थर पौडेल हो भने प्रश्रित चाहिँ उनको उपनाम हो । मानव महाकाव्य लेखेबापत उनलार्इ 2023 सालको मदन पुरस्कार प्रदान गरिएको थियो । राजनीति, पत्रकारिता, साहित्य जस्ता क्षेत्रमा सफलता प्राप्त गरेका प्रश्रितका प्रकाशित पुस्तकहरू यसप्रकार छन्।
उनी कविता, निबन्ध, नाटक, उपन्यास तथा कथाका साथै समालोचनामा कलम चलाउँछन्। उनको काव्य सिर्जन वि.सं. 2008 सालबाटै थालिएको तथा वि.सं. 2015 सालबाट सार्वजनिक प्रकाशनमा देखिएर अघि बढेको हो। उनका कविता कृतिहरू:1. आमाका आँसु 2. बुबा खै? 3. मानव 4. देवासुर सङ्ग्राम 5. गोलघरको सन्देश 6. शहिदको रगत 7. जब चल्छ हुरी8. सङ्कलित रचना भाग प्रश्रितका जम्माजम्मी कविता रचनाहरूको परिमाण फुटकर कविता र गीततर्फ 235, खण्डकाव्य 2 र महाकाव्य 2 छन्।
मानव महाकाव्य ग्रन्थको लागि उनले पद्य विधामा मदन पुरस्कार 2023 प्राप्त गरेका हुन्।
