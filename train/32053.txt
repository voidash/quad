डाँडाबजार नेपालको कोशी अञ्चलको धनकुटा जिल्लामा पर्ने एक गाउँ विकास समिति हो । डाँडाबजार एक पर्यटनको संभावना बोकेको गाबिस हो । समुन्द्र सतहबाट 2047 मिटरको उचाइमा रहेको ध्वजे डाँडा भेंडेटार बजारबाट करिब 13 कि.मी. पूर्व डाँडा बजार गा.वि.स.मा पर्दछ । डाँडा बजारबाट 1 कि.मी. जतिको पैदल यात्रा तय गरी सकेपछि बल्ल पुगिने यस डाँडाबाट पूर्वाञ्चलका 16 बटै जिल्लाहरू देख्न सकिन्छ। नेपालको नक्सा निर्माणमा अक्षांश, देशान्तर टुङ्गो लागाउन विशेषज्ञहरूले बेला बेलामा प्रयोग गर्दै आइएबाट यसको महत्व पनि स्वत झल्कन्छ । यसका साथै ध्व्जे डाडा सुर्योदय अवलोकनको लागि तथा विभिन्न हिमालहरुको दृश्य अवलोकन को लागि पनि प्रसिद्ध छ । यहाँ बाट कुम्भकर्ण, मकालु, कञ्चनजङ्घा, सगरमाथा लगायत अन्य हिमालहरूको अवलोकन गर्न सकिन्छ ।डाँडाबजार गा.वि.स. वार्ड न. 2 लाप्चेटारमा रहेको एक वरको रुखलाई मानिसहरूले करिब 250 वर्ष पुरानो मानेका छन्। यो रुखको फेदको गोलाइ 17 मीटर रहेको छ। यसरी सामान्यभन्दा विशाल लाग्ने यस रुखले नेपालको मात्रै नभएर एसियाकै सबैभन्दा ठूलो रुख रहेको जन मान्यता रहेको छ । यस रुखले स्थानीय मात्र नभएर टाढा टाढाबाट पर्यटकहरू आकर्षित गरिरहेको छ । यी विभिन्न संभावना बोकेको भएतापनी प्रचारप्रसारको अभावमा पर्यटन व्यवसाय फस्टाउन सकेको छैन।
{{reflist}
ढाँचा:डाडाबजार एक पहिचान अनेक


