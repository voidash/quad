
सातौँ राष्ट्रिय खेलकुद प्रतियोगितामा पश्चिमाञ्चलबाट 5 सय 42 जना खेलाडीले प्रतिष्पर्धा गरेका थिए।16 जिल्ला रहेको पश्चिमाञ्चलले 30 खेलमा 5 सय 42 खेलाडीले प्रतिष्पर्धा गर्ने पश्चिमाञ्चल क्षेत्रीय खेलकुद विकास समितिले जनाएको थियो ।
प्रतियोगितामा सहभागि हुने खेलाडीलाई समितिले 2073 पुस 05 गत मंगलबार अपराहृन एक कार्यक्रम गरी विदाई गरेको थियो । प्रतियोगितामा सहभागी हुने खेलाडीहरुको प्रतिनिधित्व गर्ने खेलाडी फुटवल खेलका क्याप्टेन अनिल गुरुङ र महिला भलिवल टिमकी क्याप्टेन मञ्जु गुरुङलाई संयुक्त रुपमा राष्ट्रिय झण्डा प्रदान गरिएको थियो ।
कार्यक्रममा कास्कीका सांसद तथा संसदीय विकास समितिका सभापति रविन्द्र अधिकारी र पश्चिमाञ्चल क्षेत्रीय खेलकुद विकास समितिका अध्यक्ष खगराज पौडेलले गुरुङ द्वयलाई झण्डा हस्तान्तरण गरेका हुन् ।
पश्चिमाञ्चलबाट पुरुष फुटवल, भलिवल, तेक्वान्दो, कराँते, सुटिङ, हृयाण्डवल लगायतका खेलमा पदकको आशा गरिएको पश्चिमाञ्चल खेलकुद विकास समितिका अध्यक्ष खगराज पौडेलले बताएका थिए। कार्यक्रममा बोल्दै पौडेलले सम्पुर्ण पश्चिमाञ्चल क्षेत्रको ईज्जत र प्रतिष्ठा राख्ने गरी खेलाडीहरुले उत्कृष्ट प्रदर्शन गर्ने विश्वास व्यक्त गरेका थिए।



