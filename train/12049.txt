जातीय संसद भवन वा राष्ट्रिय संसद भवन, बङ्गलादेशको संसद भवनको नाम हो । यो भवन राजधानी ढाकाको शेर-ए-बाङ्ग्ला नगरमा अवस्थित छ । यसको डिजाइन लुइस कानले गरेका हुन् । यो भवन 200 एकडमा फैलिएर रहेको छ र संसारको सबैभन्दा ठुलो विधायक भवनहरू मध्ये एक हो ।
यो भवन सन् 2003 मा निर्माण भएको माई आर्किटेक्ट नामक चलचित्रमा स्थायी रूपले दर्शाइएको थियो । यो चलचित्रमा वास्तुकार लुइस कानको पारिवारिक स्थिति र करियरको बारेमा देखाइएको थियो । लुइस आइ कान पुस्तकका लेखक रोबर्ट म्याककार्टर, बङ्गलादेशको जातीय संसद भवनलाई 20औँ शताब्दीको मुख्य भवनहरू मध्ये एक भनेका छन् ।
बङ्गलादेशी संसद स्थायी रूपले जातीय संसद भवनमा बस्छन् । यो भवन, विधायकहरूका लागि संसारमै एक उत्कृष्ट संसदीय निर्माणको नमूना हो । यो भवन 215 एकडको भूमिमा राजधानी ढाकाको शेर-ए-बाङ्ग्ला क्षेत्रमा अवस्थित रहेको छ । यसको परिसरमा, मुख्य भवन अतिरिक्त, खुल्ला हरियो रिक्त स्थान, जल निकास र सांसदहरूको भव्य कार्यालय पनि अवस्थित छ । यो भवनको निर्माण सन् 1961 मा शुरू भएको थियो । अनेकौ बाधाहरूको सामना गर्दै अन्तत: 8 जनवरी 1972 मा यो भवनको उद्घाटन गरिएको थियो । यो उत्कृष्ट भवनको रचना प्रसिद्ध अमेरिकी वास्तुकार लुइस आई कानले तैयार गरेका थिए । संसद भवन क्षेत्रको मुख्य भवन, दक्षिण प्लाजा र राष्ट्रपति प्लाजा, गरी तीन भागमा बाडिएको छ ।
जातीय संसद परिसरको पूर्ण डिजाइन लुइस कानले गरेका हुन् जसमा परिसर अन्तर्गतको घाँसे मैदान, ताल र संसदका सदस्यहरूका लागि भवन रहेको छ । यो भवनको डिजाइनले मुख्य रूपमा बङ्गलादेशको कला, संस्कृति र धरोहरहरूलाई दर्शाउँछ । साथै यस भवनले बङ्गलादेशको ढाका स्थित शेरे-ए-बाङ्ग्लामा रहेको रिक्त स्थानलाई भर्ने कार्य गर्दछ । परिसरको केन्द्रमा रहेको मुख्य भवनलाई तीन भागमा विभाजित गरिएको छ- मुख्य प्लाजा, दक्षिण प्लाजा र राष्ट्रपति प्लाजा । मुख्य भवन र संसदका सदस्यहरूको भवन परिसरलाई तीनै तिरबाट एउटा कृतिम तालले घेरेको छ ।

जातीय संसद भवनको मुख्य प्लाजामा महत्वपूर्ण संसदीय च्याम्बर रहेको छ जसमा संसदीय शत्रको समयमा 354 वटै संसदीय सदस्य अटाउन सक्छ । यस वाहेक यसमा 2 वटा मञ्च र महत्वपूर्ण व्यक्तित्वहरूका लागि 2 वटा छुट्टाछुट्टै बस्ने प्रदर्शन भवन रहेको छ ।
संसद भवन भित्र रहेको दक्षिण प्लाजा मानिक मिया नामक स्थान तिर फर्केको छ । यो 20 फिट अग्लो छ र सुन्दर आकारले भवनको मोहकतामा थप सौन्दर्यता थपेको छ । यसलाई संसद भावको मुख्य प्रवेशद्वारको रूपमा जान्ने गरिन्छ ।
