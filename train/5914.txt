खप्से वा झेरो एक तिब्बती/शेर्पा रोटी हो जुन पारम्परिक रूपमा तिब्बती/शेर्पाको नयाँ वर्ष वा ल्होसारमा बनाइने गरिन्छ । खप्से मैदामा चिनी, नुन, दुध र घिउ मिसाएर बिभिन्न आकारमा बनाएको रोटी हो ।
खप्सेलाई बनाउँदा यसलाई हलुको पहेंलो हुँदा सम्म घिउमा तार्ने गरिन्छ । यो सामान्यतया घरमै बनाइने गरिन्छ, तर यो ल्होसारको समयमा अथवा त्यसभन्दा पहिले भारत, भुटान र नेपालको निर्वासित समुदायको विभिन्न रेस्टुरेन्टमा उपलब्ध हुन्छ ।
