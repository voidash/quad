
अली अस्फाक्, आदर्श नाम "धगन्डेई " एक माल्दिभ्सका व्यवसायीक फुटबल खेलाडी हुन् । जुन हाल माल्दिभ्सको राष्ट्रिय टिमबाट खेल्दछन् भने माल्दिभ्सको टिसी स्पोर्ट्स क्लबबाट व्यवसायीक फुटबल खेल्ने गर्दछन् । उनी मैदानमा विपक्षी टिम विरूद्व स्ट्राइकर वा अग्रपंक्तिबाट उत्रने गर्दछन् । अली दक्षिण एसियाका एक उत्कृष्ट फुटबल खेलाडीहरू मध्य एक हुन् । वर्तमान समयको दक्षिण एसियाली राष्ट्रहरू अझ साफमा राष्ट्रहरूका उत्कृष्ट फुटबल खेलाडीहरूको सुचिमा अली अस्फाक्को नाम पनि सुनिल क्षेत्री र भाईचुङ् भुटीया]] सँगै आउने गर्दछन्। यिनी आफ्नो उत्कृष्ट द्रिब्लीङ्, विपक्षी खेलाडीलाई छक्काउने जस्ता अद्वितीय फुटबल कौशलका कारण अत्याधुनिक दक्षिण एसियामा र एसिया हुदै बाहिर पनि चिर परिचित छन् । उनी एक फ्रिकीकका लागि माहिर खेलाडी हुन्, भने उत्कृष्ट गोल फिनिसिङका लागि पनि प्रसिद्ध खेलाडी हुन् । उनी विपक्षी टिमका डिफेन्डर तथा गोलरक्षकलाई छक्काएर विपक्षी टिमको पोष्ट भित्र गोल गर्न खप्पिस रहेका छन् । उनी माल्दिभ्सको फुटबल इतिहासमा एक उत्कृष्ट खेलाडीहुन् भन्ने तथ्य 2013 मा उनले गरेको एउटा गोलले प्रमाणित गर्दछ । जुन गोललाई फुटबल इतिहास तथा विववरणहरूको अवलोकन गर्ने अन्तर्राष्ट्रिय फुटबल संघ ले सन् 2013 सालको दोस्रो सर्वोत्कृष्ट गोलको दर्जा दिएको थियो । उनी 2014 मा दक्षिण एसियाली उत्कृष्ट खेलाडी समेत घोषीत भएका थिए । उक्त उपाधि eultimategoal.com. द्वारा विरण गरिएको थियो । उनले 2016 मा माल्दिभ्सको राष्ट्रिय टिमबाट आफ्नो खेल जीवनको 50 अन्तर्राष्ट्रिय गोल पुरा गरेका थिए 
अली अस्फाक्ले 18 वर्षको उमेरमा 2003 डिसेम्बर महिनामा माल्दिभ्सका तर्फबाट अन्तर्राष्ट्रिय खेलमा डेब्यु गरेका थीए । उनले हाल सम्म माल्दिभ्सका तर्फबाट 70 भन्दा बढी अन्तर्राष्ट्रिय खेल खेलिसकेका छन् । यस्तै माल्दिभ्सका लागि 50 भन्दा बढी अन्तर्राष्ट्रिय गोल गरिसकेका छन् । यसोत उनी माल्दिभ्सका राष्ट्र फुटबल टिमका सदावाहार उच्च गोलकर्ताहुन् ।
अली अस्फाक्ले आफ्नो व्यवसायीक फुटबल खेल क्लब भ्यालेन्सीयाबाट गरेका थिए । उनले भ्यालेन्सीयामा लगभग पाँच सिजन विताएका थिए । उनले 2001 मा क्लब भ्यालेन्सीयाबाट डिभेहि लिगका रूपमा आफ्नो व्यवसायीक फुटबल करिअरको पहिलो उपाधि जितेका थिए ।यस्तै गरि उनी 2003, 2004 तथा 2005 गरि तीन वर्ष लगातार माल्दिभ्स फुटबलका उच्च गोलकर्ता भएका थिए । 2006 मा भने उनी न्यु रादिअन्ट क्लबमा गए । त्यस क्लबमा पनि उनले आफ्नो उत्कृष्ट प्रदर्शनी गर्द‌ माल्दिभ्स फुटबलमा सनसनी मच्चाउन सफल रहे । त्यहा उनले अनेक फुटबल उपाधिहरू जिते । यस्तै 2007 मा अस्फाक् हेभेरू उत्कृष्ट खेलाडी भएका थिए ।
