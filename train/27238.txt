रत्नपूरा श्रीलंकाको एक प्रमुख सहर हो । यो रत्नपसरा सहर सबरागम्वा प्रान्तको राजधानी सहर हो । साथै यो सहर श्रीलङ्काको रत्न व्यापारको प्रमुख व्यापारीक केन्द्र पनि हो ।
रत्नपुरा को संस्कारी अर्थको रूपमा रत्नहरूको सहर भनेर पनि लिइने गरिन्छ । जस अन्तर्गत रत्न को शाब्दिक अर्थ बहुमुल्य धातु रत्न हुन्छ भने पूरा को शाब्दिक अर्थ नगर शहर भन्ने हुन्छ । यसरी पनि रत्नपुरालाई रत्नहरूको सहर भनिने गरिन्छ । 
सन् 1901 मा रत्नपुराका जनसङ्ख्या 4,084 थियो भने सन् 2011 मा बढेर 52,170 पुगेको थियो । यहाँका जनताहरूले मुख्यगरि क्रमशः बौद्ध, हिन्दू, इसाई तथा इस्लाम धर्म मान्ने गर्दछन् ।
आजभन्दा झन्दै 2000 वर्ष अगाडि भारतका बोध-गया, भरनासी तथा पतलिपुराबाट बौद्ध सन्यासीहरू आएर यो ठाउँमा भित्रीएका थिए । ती सन्यासीहरूले त्यतिबेला भित्राएका संस्कार र संस्कृतिहरू अझै पनि रत्नपुरामा जिवितै रहेको छ । त्यस्तै तिनीहरूले संकृत तथा पाली भाषामा आफ्नो अध्यापन गर्ने गर्दथे ।

यो सहरमा नगरपालिकाको परिषद अनुसारको नियम लागू हुने गर्दछ । जसको अवलोकन मेयरले गर्ने गर्दछ । यो सहरको नगरपालिको परिषद्का लागि जम्मा 16 सिटमा मतदान हुने गर्दछ । भने 2006 को एक तथ्यांकअनुसार यो सहरमा कुल मतदाताको संख्या जम्मा 29,159 रहेको थियो ।
यो सहरका मानिसहरू रत्न व्यापारमा पनि आधारित रहने गर्दछन् । यस सहरमा बढी मात्रामा ठूलाठूला रत्न व्यापारीहरू पनि बसोबास गर्ने गर्द छन् । दैनिक रूपमा यो सहरबाट ठूलो रूपमा अन्य छिमेकी सहर तथा बाह्य राष्ट्रमा रत्न वा पत्थरको व्यापार हुने गर्दछ । प्रमुखरूपमा यो सहरको रत्न व्यापारको पहिलो स्थानमा थाइल्यान्ड रहेको छ । 
यो रत्नपुरा सहरमन कृषि क्षेत्र पनि विकसित रूपमा तीव्र गतिमा अगाडि बढिरहेको छ । यहाँ बृहत मात्रामा चिया तथा रबर खेती गर्ने गरिन्छ । त्यसैले पनि यो सहर चिया तथा रबरका लाग राष्ट्रव्यापी चर्चित रहेको छ । यस्तै यहाँका किसानहरूले आम्दानीका निम्ति धान खेती गर्ने गर्दछन् । साथै यो सहर अत्यान्तै स्वादिलो फलफूल जस्तैः आँप तथा मेवाका लागि पनि प्रसिद्ध रहेको छ । प्राय धेरै मात्रा सहरको बजारहरूमा स्थानीय लोकल तरकारीको व्यापार हुने गर्दछ ।
रत्नपुरा रहरमा ए 4 हाइवे रहेको छ । जसले राजधानी सहर कोलम्बोसँग रत्नपुरालाई जोड्ने गर्दछ । तथा यहीँ मार्गबाट कोलम्बो देखि कल्मुनइ पनि जोड्ने गर्दछ । यसबाहेक यो सहरमन ए 8 नामक हाइवे पनि रहेको छ जसले यो सहरलाई पनादुरासँग जोड्ने गर्दछ । 
