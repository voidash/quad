बडाङमी मेला राई जातिको प्रमुख पर्वहरू मध्येको एक हो । यो पूर्वी नेपालको धनकुटाको उत्तरपश्चिमका घना राई वस्ती रहेका खोकु, छिन्ताङ्ग र आँखिसल्ला गा.वि.स. मा हर्षोल्लासका साथ लाग्छ । छिन्ताङ्ग गाविसको साकेवा थानबाट राई विधिअनुसार च्याब्रुङ्ग, ढोल,झ्याम्टा आदि बजाउँदै शुरू गरिने उक्त मेला सोही गाविस-1 स्थित पञ्चकन्यामा परम्परागत विधिअनुरूप अन्त्य गरिन्छ । छ दिनसम्म लाग्नेउक्त मेलामा परदेश गएका सदस्य तथा आफन्त घर आउँछन् । प्रकृतिको पूजा गरिनेउक्त पर्वमा राई जातिका मूल धामीले देवीदेवतासँग मुन्धुम गरी क्षमा माग्नुका साथै देवीसँग शक्ति र वरदानसमेत माग्छन् ।
