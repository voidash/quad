आजीयाटा ग्रुप बेरहाड अङ्ग्रेजी: Axiata Group Berhad एउटा मलेशियन दूरसञ्चार समूह हो र यसको व्यावसाय एसिया भरि सञ्चालनमा रहेको छ । 
आजीयाटाको मुख्य व्यवसायमा व्यावसायमा लगानी तथा दूरसञ्चार सम्बन्धी व्यवस्था तथा अन्तर्राष्ट्रिय स्तरमा परामर्श सेवा प्रदान गर्ने रहेको छ । यस समूहको मुख्य केन्द्रिकरण बढ्दो बजारमा रहेको छ जसमा धेरै कम मोबाईल ग्राहक भएका दक्षिण तथा दक्षिणपूर्वि एसियाका क्षेत्रहरू रहेको छ । 
पहिला टिएम अन्तर्राष्ट्रिय विएचडि को नाममा रहेको कम्पनीको स्थापना सन् 1992 जुन 12 मा भएको थियो । साथै यो टेलेकोम मलेसिया विएचडिको मोवाईल तथा अन्तर्राष्ट्रिय सेवाको अंगको रूपमा रहेको थियो । टिएमआईको टिएमबाट अलग भए पश्चात यो कम्पनी सन् 2008 मा बुर्सा मलेसिया धितोपत्र बेरहाडको मुख्य बोर्डमा सूचिकृत भएको थियो । सन् 2009 अप्रिल 2 मा टिएमआई ब्राण्डलाई पुनःसंरचना गरि आजीयाटाको नामबाट नयाँ लोगो सहित शुरूवात गरेको थियो । यसको नयाँ ट्यागलाईन एसियाको आधुनिकीकरण पनि सार्वजनिक गरिएको थियो । आजीयाटाको मोबाईल सेवा प्रदायकहरूमा नियन्त्रण स्वार्थ मलेसिया, इन्डोनेसिया, श्रीलङ्का, बङ्गलादेश, क्याम्बोडिया तथा हालै नेपालमा रहेको छ ।
समूहले सन् 2016 मा आफ्नो वेभसाइट मार्फत एसिया भरि आफ्नो 30 करोड ग्राहकहरू रहेको तथा समूहको कुल राजस्व सन् 2015 मा मलेशियन रियाल 19.9 अर्व रहेको सार्वजनिक गरेको थियो । यसको साथै कम्पनीले 10 देशहरूमा 25000 भन्दा बढी व्यक्तिहरूलाई रोजगार दिएको समेत उल्लेख गरेको थिए ।
आजीयाटाको मोबाईलको सहायक कम्पनी तथा सम्बन्धी कम्पनीहरू मलेशियामा सेलकम, इन्डोनेसियामा एक्सएल, श्रीलङ्कामा डायलग, बङ्गलादेशमा रोबि, क्याम्बोडियामा स्मार्ट, इन्डियामा आइडिया, नेपालमा एनसेल) तथा सिंगापूरामा एमएनको ब्राण्डमा सञ्चालनमा रहेको छ । 
एनसेल नेपालको निजी मोबाइल दूरसञ्चार कम्पनी हो । नेपालमा स्थापना भएको यो पहिलो दूरसञ्चार कम्पनी हो जसले सार्वजनिक जिएसएम सेवाको थालनी गरेको थियो । स्थापनाकालमा यस कम्पनीको नाम मेरो मोबाइल रहेको थियो जसको स्वामित्व स्पाइस नेपाल प्राइभेट लिमिटेडसँग थियो । अक्टोबर 2008 मा स्पाइस नेपालले युरोपको प्रसिद्ध मोबाइल कम्पनी टेलिया सोनेरासँग अनुबन्ध गर्‍यो । यस मोबाइल सेवालाई नेपालकै नम्बर एक मोबाइल सेवा बनाउने दिशामा यसले पुरानो नाम मेरो मोबाइललाई परिवर्तन गरेर एनसेल राखेको हो । एनसेलले नेपालमा नेपाल सेल्युलर लाई प्रदर्शित गर्दछ ।

