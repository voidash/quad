चन्द्र रानाहँछा नेपाली साहित्यका कवि, गीतकार,कथाकार तथा चित्रकार हुन् ।
राज बहादुर राई
चन्द्र रानाहँछाको जन्म वि.सं. 2037 साल भाद्र 7 गते खोटाङ जिल्लाको निर्मली डाँडा,वडा नं. 8 मा बुवा राज बहादुर राई तथा आमा कृष्ण लक्ष्मी राईको कोखबाट भएको हो । 
कवि चन्द्र रानाहँछा आठ/नौ कक्षा पढ्दा देखि नै कविता लेख्न थालीसकेका थिए । जतिबेला उनी निर्मली डाँडाको मनकामना जनकल्यान माविमा अध्यनरत थिए । सुरुमा उनलाई कविताको बिधागत ज्ञान थिएन । त्यै पनि उनि कविता लेख्थे । उनको कविता हेरी दिने र कविता माथि सुझाव दिने पनि कोही थिएन । वि.सं. 2051 सालतिर उनको नेपाली बिषयको शिक्षकको रुपमा आए कवि तथा आख्यानकार राजन मुकारुङ । राजन मुकारुङबाट उनले कविता मात्र होईन साहित्यका अन्य आयाम र विधाबारे पनि ज्ञानप्राप्त गरे । उनको सिर्जना र पठनको घेरा लम्बिदै गयो । लेखनका साथै उनलाई गायनमा रुची थियो । गायक बन्ने सपना लिएर उनि 2054 सालमा काठमाण्डौ छिरे । तर काठमाण्डौ उनले सोचे जस्तो सजिलो थिएन । काठमाण्डौमा बाच्न उनलाई सजिलो थिएन, संघर्ष गरे । प्रदीप बम्जनसँग केही समय संगीतको क्लास लिन थाले । तर पछि गायन क्षेत्र गाह्रो रहेछ भन्ने बुझे र, छाडिदिए । रहरैरहरमा दुई गीति एल्बम ‘चौबन्दी किन्दिऊँला' र चिनो रुमाल निकाल्न पनि भ्याए उनले । उनले बुझे गीत गाउनु उनको रहर मात्र रहेछ । त्यस पछि उनले आफ्नो धेरै समय लेखन तिर नै लगाए । उनको मनमा आँधी चलेपछि, गीती संग्रह 2067, भाउजु लडेको भिर, कथा संग्रह 2068 र थिबिया चराको गीत, कविता संग्रह 2071 प्रकाशित छन् ।
 "आँधीको यात्रा"  हातमा सपनाको फूल र पाउमा घामको साइत बोकेरपर्खिरहेछु आँधीको यात्रा … । सखारैदेखि मेरो बिदाइमा गाइरहेछन् चराहरु सुसाइरहेछ खोला भुर्भुराइरहेछ आगो … । मलाई लिन अँध्याराका सहश्र बाँधहरु भत्काउँदै आउनेछ आँधी । कतै अल्मलिएला भनीबाटो देखाउन मुस्कुराउँदै उदाउनेछ जून । म हिँडेपछि – गृहकार्य गरिरहेकी छोरीलाई सोध्नेछन् अक्षरहरुले जीवनको सौन्दर्य । एक्लै खेलिरहेको छोरालाई टक्क रोकिएर बतासले सोध्नेछ समय । साँझपख आँसु पुछिरहेकी मेरी प्रियतमालाई जलिरहेको मैनबत्तीले बुझाउनेछ प्रेमको अर्थ । जुनबेला म – गर्जिरहेको मेघ र रिसाइरहेको चट्याङलाई सम्झाउन सद्भावको गीत गाउँदै छोइसक्नेछु आकाशलाई । काँप्नै लागेको भूकम्प र खस्दै गरेको पहिरोलाई छेक्न उज्यालोको लौरो टेक्दै पुगिसक्नेछु क्षितिजमा । मसँग – मेरो हत्केला जो छ मुठी कस्दा पृथ्वी बन्छ मुठी खोल्दा आकाश खुल्छ । आमा !यै हत्केलामा कोरिएको बाटोलेडोर्‍याउँदै एकदिन – ल्याइपुर्‍याउनेछमलाई तिम्रो काखमा ।

