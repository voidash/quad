वैशाख 16 ः एकैपटक 10 वटा भूउपग्रह प्रक्षेपण गरेर भारतद्वारा नयाँ विश्वकीर्तिमान कायम ।
वैशाख 21 ः म्यान्मामा नर्गिस नामक समुद्री आँधीबाट एक लाख 33 हजार मानिसको मृत्यु ।
वैशाख 30 ः चीनको सिचुवान प्रान्तमा 8 रेक्टर स्केलको विनाशकारी भूकम्पमा परी 69 हजार मानिसको मृत्यु ।
जेठ 12 ः अन्तर्राष्ट्रिय न्यायालयद्वारा मिडिल रक्स मलेसियालाई र पेड्रा ब्रान सिंगापुरलाई दिने निर्णय गर्दै 29 वर्षे सीमा विवाद अन्त्य ।
जेठ 12 ः अमेरिकी अन्तरिक्ष केन्द्र 'नासा' द्वारा फोनिक्स अन्तरिक्ष यानले मङ्गलग्रहमा पहिलोपटक अवतरण ।
असार 13 ः जिम्बाबेको विवादास्पद राष्ट्रपतिको चुनावको दोस्रोचरणमा 85.5 पा्रतिशत मत ल्याई राष्ट्रपति रोबर्ट मुगावे पुन ः निर्वाचित ।
असार 23 ः अफगानिस्तानको राजधानी काबुलस्थित भारतीय दूतावासमा ट्रकबम विस्फोट गराउँदा 58को मृत्यु 150 जना घाइते ।
साउन 7 ः भारत र अमेरिकाबीच भएको आणविक सम्झौताको विरोधमा भारतका विपक्षी दलले संसद्मा ल्याएको अविश्वासको प्रस्ताव विफल भएपछि मनमोहन सरकारलाई सम्झौता कार्यान्वयन गराउन बाटो खुला ।
साउन 19 ः भारतको हिमाञ्चल प्रदेशको विलासपुरमा रहेको नैनादेवी मन्दिरमा भागदौड मच्चिँदा 162 जनाको मृत्यु, चारसयभन्दा बढी घाइते ।
भदौ 2 ः महाअभियोग लगाउने चेतवानीपछि पाकिस्तानका सैनिक राष्ट्रपति पर्वेज मुसर्रफद्वारा पदबाट राजीनामा ।
भदौ 17 ः थाइल्याण्डमा सरकारविरोध प्रदर्शनले जनजीवन अस्तव्यस्त बनेपछि प्रधानमन्त्री समाक सुन्दरावेजद्वारा राजधानी बैङ्ककमा सङ्कटकाल लागू ।
असोज 4 ःपाकिस्तानको राजधानी इस्लामावादमा रहेको पाँचतारे होटल म्ोरियटमा ट्रकबम विस्फोट गराई आक्रमण, 60को मृत्यु एक सयभन्दा बढी घाइते ।
असोज 9 ः चीनद्वारा मानवसहितको तेस्रो अन्तरिक्ष यान 'सेन्झु सातौँ'को सफल प्रक्षेपण गरी अन्तरिक्षमा मानिस पठाउने तेस्रो मुलुक बन्न सफल ।
कात्तिक 19 ः अमेरिकाको 44 औँ राष्ट्रपतिमा पहिलोपटक अश्वेत नेता बाराक ओबामा विजयी भई नयाँ इतिहास प्रारम्भ ।
कात्तिक 22 ः हैटीको एक विद्यालय भत्किँदा 92 जना विद्यार्थीको मृत्यु, 2 सयभान्दा बढी घाइते ।
मङ्सिर 11-14 ः भारतको मुम्बईमा शृङ्खलाबद्ध आतङ्कवादी आक्रमणमा 172 जनाको मृत्यु ।
मङ्सिर 14 ः नाइजेरियामा भएको पानीजहाज दुर्घटनामा 381 जनाको मृत्यु ।
पुस 12 ः इजरायलले गाजाक्षेत्रमा गरेको हवाई आक्रमणमा 345 जनाको मृत्यु ।
पुस 13 ः सैनिक शासनको दुई वर्षपछि बङ्गलादेशमा भएको संसदीय आमनिर्वाचनमा शेख हसिना बाजेदको अवामी लिग गठबन्धनलाई दुईतिहाई बहुमत ।
माघ 7 ः अमेरिकाको 44 औँ राष्ट्रपतिका रूपमा बाराक ओबामाद्वारा सपथ ग्रहण, सपथ ग्रहण समारोहमा 20 लाखभन्दा बढी मानिस सहभागी ।
माघ 25 ः अस्ट्रेलियाको भिक्टोरिया राज्यको जङ्गलमा भीषण आगलागी 175 जनाको मृत्यु, दुईहजार घर र 30 हजार हेक्टर वनक्षेत्र ध्वस्त ।
फागुन 9 ः श्रीलङ्काको तमिल विद्रोहीद्वारा राजधानी कोलम्बोमा दुईवटा विमानद्वारा आक्रमण, दुईजनाको मृत्यु, 50 जना घाइते, दुईवटै विमान गोली हानी खसालिदिएको सेनाको दाबी ।
फागुन 15-16 ः बङ्गलादेशको सीमा सुरक्षाबल मुख्यालयमा सैनिक विद्रोह, सेना प्रमुखसहित 135 जना उच्च सैनिक अधिकारीसहित 145 जनाको मृत्यु ।
फागुन 19 ः पश्चिमी अपि|mकी मुलुक गिनी बिसाउ सेना प्रमुख तज्मे ना बाईको हत्या लगत्तै राष्ट्रपति होआओ बर्नाडो भियराको पनि हत्या ।
फागुन 20 ः पाकिस्तानको लाहोरमा श्रीलङ्काली चढेको बसमा अन्धाधुन्ध गोलाी पा्रहार, आठ प्रहरीको मृत्यु, सात खेलाडी र एक सहायक प्रशिक्षक र छ प्रहरी सहित घाइते ।
फागुन 21 ः सुडानका राष्ट्रपति ओमार अल बसिरलाई पक्राउ गर्न अन्तर्राष्ट्रिय युद्धअपराध अदालतद्वारा वारेण्ट जारी गरेपछि सो वारेण्ट खारेज गर्दै सुडान सरकारले 13 वटा अन्तर्राष्ट्रिय दातृ निकायका अधिकारीहरूलाई देश छाड्न आदेश ।
चैत 1 गते ः सरकारविरोधी 'लङमार्च' रोक्न पाकिस्तानी विपक्षी नेता नवाज शरिफलाई लाहोरस्थित निवासमा नजरबन्दको आदेश, शरिफद्वारा नजरबन्दको अवज्ञा ।
चैत 2 गते ः बेलायतमा सम्पन्न धनी तथा विकासशीला राष्ट्रहरूको समूह 'जी-20'को बैठकद्वारा विश्वको आर्थिक सङ्कट समाधान गर्न अन्तर्राष्ट्रिय मुद्राकोषको स्रोत बढाउने सहमति ।
चैत 3 गते । सरकारविरोधी प्रदर्शना चर्केपछि पाकिस्तानका प्रधानमन्त्री युसुफ रजा गिलानीले देशवासीका नाममा सम्बोधन गर्दै मुसर्रफको शासन कालमा बर्खास्त गरिनुभएका प्रधानन्यायाधीश इफि्तखर चौधरीलगायतका न्यायाधीशहरूको पुनर्वहाली गर्ने घोषणा ।
