विक्रम सम्वत1901/03/12 मा पूर्व राजा राजेन्द्र विक्रम शाह को स्वीकृतबाट मुख्तियार माथवर सिंह थापा ले स्थापना गरेको 6 वटा पल्टन मध्ये श्री राजदल गण पनि एक हो । सुरुमा यस पल्टनमा अधिकृत,पदिक,हुद्दा,सिपाही,दानेदार,पिपा सहित 400 जनाको दरबन्दी थियो र पछि समय को मांग अनुसार यस पल्टन को नाममा फेरबदल भएको पाइन्छ । विक्रम सम्वत2009 सालको नेपाली सेनाको पुन:गठनमा यो पल्टनलाई माउण्टेन ब्याट्री नामाकरण गरियो र उक्त ब्याट्रीको नाम फेरी 261 कायम गरियो तत्कालीन समयमा समारोह तथा उत्सवहरुमा सलामी फायर गर्न र प्रदर्शन फायरको लागि पुरानै मुहर भरुवा तोपहरु चलाउने एक सानो तोप्ची ग्रूप माउन्टेन ब्याट्रीकै संगठ भित्र गाभियो र हालसम्म पनि यस गणले उक्त प्रथालाई अबलम्बन गरिरिरहेको छ । त्यस समयमा उक्त ब्याट्रीलाई सेनानी दर्जा हुँदा यस माउण्टेन ब्याट्रीको फिलो ब्याट्री कमाण्डर अवकाश पाप्त सहायक रथी श्री रवि शम्शेर ज.व.रा. खट्टिनु भएको थियो । अधिकृतको रूपमा सहायक ब्याट्रीपति अवकाश प्राप्त सहायक रथी टिका शम्शेर ज.ब.रा.अ.प्रअ.पर.सए. श्री हेम बहादुर सिंह अ.प्रा.म.से. श्री रुक्म बहादुर कार्की र अ.प्रा.महारथी श्री अर्जुन नरसिंह राणा हुनुहुन्थ्यो ।
पहिला देखि नै तोपखाना पल्टन नेपाली सेनाको प्रमुख अङ्ग रहिआएको छ र यस पल्टन मा साधारण इनफेन्ट्रिको आलावा गनरी सम्बन्धि टेक्निकल ज्ञानको आवश्यकता हुनेहुँदा यस पल्टनमा पेशा सम्बन्धि दक्ष र जेहेन्दार अधिकृत र पदिकहरुको सरुवा गरिन्थ्यो । त्यस बाहेक गनलाई एकठाउँबाट अर्को ठाउँ लैजादा अति कठिनाइ हुने हुँदा यस गणमा बलियो र ठुला कदका जवानहरुको सरुवा गरिन्थ्यो । विक्रम सम्वत2012 सालमा माउण्टेन ब्याट्रीलाई राजदल पल्टनकै बिशान प्रदान गरियो र पछि प्र.से.दर्जाको कमान गर्ने गरि ब्यबस्था मिलाईएको थियो । नेपाली सेनालाई समयअनुकुल बिस्तारै लैजाने त्रममा विक्रम सम्वत2023/12/04 मा 120 मि.मि. ब्राण्ड मोर्टर ब्याट्री थप गरि पुन: राजदल गण नामाकरण गरियो । त्यसबेला माउण्टेन ब्याट्री ,तोपखाना ब्यारेकमा थियो भने मोर्टर ब्याट्री लगनखेलको टुडिखेल मा रहेको थियो । पछि 2026 सालमा माउण्टेन ब्याट्री पनि लगनखेल ब्यारेकमा सरि पुरै गण एकै ठाउँमा रह्यो । सोही क्रममा विक्रम सम्वत2031 सालमा अर्को मोर्टर ब्याट्री थप भएपश्चात यस्को जम्मा नफ्रि 567 काय हुन पुग्यो । यसरी सेनालाई समयसापेक्ष आधुनिकरण गर्दै लैजाने क्रममा विक्रम सम्वत 2041 सालमा 120 मि.मि. मोर्टर को साथै बेलायतमा निर्मित 105 मि.मि. हाउजर को टोड ब्याट्री खडा भयो । साथै 105 मि.मि. एल.एफ.जि.प्याक हाउजर भारतबाट विक्रम सम्वत 2061 सालमा ल्याइ रेजिमेण्ट ब्याट्री को नामाकरण गरिएको थियो ।
सन 1957 मा भारत को मराठा राज्यको असन्तुष्ट सिपाहीहरुले सुरु गरेको विद्रोह ले अग्रेज सरकारलाई घटेको संकट का बखत विद्रोहलाई भारतिय राज्यका राजाहरु लगायत अनेकौं अग्रेज विरोधी ब्याक्तिहरुको समर्थन प्राप्त थियो । बिग्रदै गरेको परिस्थितीले गर्दा अग्रेज सरकारले जंग बहादुर राणाले राखेको अग्रेजलाई सहयोग गर्ने प्रस्तावलाई स्वकार गरि सैनिक सहायता लिनेनिर्णय गर्यो । उक्त विद्रोह दमन गर्न जाने पल्टनहरु मध्ये श्री राजदल गण पनि एक थियो । उक्त लडाईँमा नेपाली सेना ले आफ्नो बिरता प्रदर्शन गर्दै सफलता हासिल गरेको थियो । इस्वी सम्वत 1855 मार्छ 06 का दिन जनरल बम बहादुर राणाको कमाण्ड मा बिशाल नेपाली फौज केरुङ्गक्षेत्र मा आत्रमण गर्न काठमाडौं बाट त्यस स्थान तर्फ प्रस्थान गरेको थियो । उक्त फौजमा श्री राजदल गण पनि सम्मिलित थियो । राजदल गणको आर्टिलरी फायरले उक्त लडाईँमा निर्णायक भुमिका निर्वाह गरेको थियो ।
चिनियाँ सरकार विरुद्ध नेपाली भुमी प्रयोग गरि खम्पाहरुले चलाएको सशस्त्र अभियानमा चिनियाँ सरकारलाई सहयोग गर्ने हेतुले विक्रम सम्वत2031 सालको अपरेशन मा यस गणले पनि भाग लिएको थियो ।उक्त अप्रेशनमा अ.प्रा.महारथी श्री संचित शम्शेर ज.ब.रा.अप्रेशन कमाण्डर र राजदल गणका अ.प्रा.स.र.श्रीकेदार बहादुर सिंह सहायक अप्रेशन कमाण्डरमा नियुक्त भएका थिए । यस लडाईँमा 120 मि.मि. ब्राण्ड मोर्टर लगिएको थियो । अप्रेशन कमाण्डरको आदेश मा ब्याट्री मा भएका 4वटा मोर्टरबाट त्यस बखत फायर गरियो ।मोर्टर फायरको प्रभाकारिताको कारण ले गर्दानै खम्पाहरुले आत्मासमर्पण गरे ।
