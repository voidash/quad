डेरा इस्माइल खान (उर्दु : ڈیرہ اسماعیل خان‎, अफगानी: ډېره اسماعيل خان पाकिस्तानको खैबर पख्तुनख्वा प्रदेशमा रहेको डेरा इस्माइल खान जिल्लाको सदरमुकाम शहर हो । यो शहर सिन्धु नदीको पश्चिम किनारमा अवस्थित छ । यो शहर प्रदेशको सदरमुकाम पेशावर शहरबाट 300 किलोमिटर दक्षिणमा पर्छ भने पञ्जाबको मुल्तानको उत्तर-पश्चिममा रहेको छ । यो शहर जिल्ला र तहसील दुवैको सदरमुकामको रुपमा रहेको छ । यस शहरमा मुख्यतया पश्तो र सराइकी भाषा बोलिन्छ । सन् 1998 को जनगणना अनुसार यस शहरको कुद जनसङ्ख्या 86,969 रहेको छ । जसमध्ये अधिकांश मानिसहरू इस्लाम धर्मका रहेका छन् ।
यहाँका स्थानीय भाषा पश्तो, सराइकी र बलूची भाषा अनुसार डेरा शव्दको अर्थ पाल टाँगेर बस्नु भन्ने बुझिन्छ र सामान्यतया सिन्ध घाटी जस्तै डेरा गाज खान र दरा बुटि जस्ता नाम भएका शहरहरू पनि पाइने हुनाले यस शहरलाई पहिला क्याम्प इस्माइल खान भनिन्थ्यो र पछि शहरलाई डेरा इस्माइल खानमा नाम सारिएको थियो । डेरा गाजी खान र डेरा इस्माइल खानका मानिसलाई पाकिस्तान डेरावाल भन्ने गरिन्छ ।
डेरा इस्माइल खान शहरको मौसम कोपेन जलवायु वर्गीकरणका अनुसार छुट्टाइएको छ जसमा ग्रीष्म ऋतुको बेलामा तातो हुन्छ भने हिउँद ऋतुमा मध्यम जाडो हुन्छ । वर्षाको मुख्य कारण दुई फरक अवधिमा आइरहेको छ जुन फेब्रुअरी देखि अप्रिल सम्म अन्तिम हिउँद र सुरुवाती वसन्त ऋतुमा हुन्छ भने वर्षा ऋतुमा जुन देखि जुलाई सम्म चल्छ । 
यो शहर बन्नु जिल्लासँग एक राष्ट्रिय राजमार्गद्वारा जोडिएको छ जुन प्रदेशको राजधानी शहर पेशावर, कोहट र अादल खेल हुँदै जान्छ । यो शहर मियानवाली र झोब शहरसँग अर्को सडकहुँदै जान्छ । यो शहर अर्को शहर भाक्खर र पञ्जाब प्रदेशसँग अर्को मुख्य राजमार्गहुँदै जोडिएको छ । जुन सिन्धु नदिको पुर्वी भागमा अवस्थित छ । सिन्धु नदीको पुलमा सन् 1980 को दशकमा निर्माण भएको थियो । डेरा इस्माइल खान शहर हक्ला-डेरा इस्माइल मोटरवे राजमार्गको सिमानामा पर्छ भने जुन राजमार्ग 280 किलोमिटर सम्म फैलिएको छ । यो शहरबाट चार बाटो भएको मोटरवे राजमार्ग जुन इस्लामावाद हुँदै जाने सडकको पनि निर्माण हुने भएको छ ।
डेरा इस्माइल खान शहरमा डेरा इस्माइल खान विमानस्थल रहेको छ, यद्यपि यस विमानस्थलले हाल कुनै वाणिज्यिक उडानहरू भर्ने गरेको छैन ।
