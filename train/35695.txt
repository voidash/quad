कोशी अञ्चलको धनकुटामा जन्मिएका दयाराम श्रेष्ठ नेपाली साहित्यमा दयाराम श्रेष्ठ 'सम्भव' नामले पनि परिचित छन् । उनी मूलतः समालोचक हुन् । उनले अाधुनिक नेपाली कथासित सक्बन्धित विषयमा विद्यावारिधि गरेका छन् । श्रेष्ठका मौलिक र सम्पादित गरेर दुर्इ किसिमका समालोचनात्मक कृतिहरू छन् । तिनमा सन्दर्भ र मूल्याङ्कन, साहित्यका केही पृष्ठ, गोरखापत्र : विवरणात्मक सूचीपत्र, नेपाली साहित्यको संक्षिप्त इतिहास, प्रारम्भिक कालको नेपाली साहित्य : इतिहास र परम्परा, शाहवंश र नेपाली साहित्य, रामकथा परम्परामा भानुभक्तीय रामायण र नेपाली भाषा साहित्यको विकासमा शाहवंशको योगदान मौलिक हुन् भने वीरकालीन कविता, पच्चीस वर्षका नेपाली कथा, भारतीय नेपाली कथा, कथायन, झपटका दश कथा र पुष्करशमशेरका कथा सम्पादित हुन् ।
