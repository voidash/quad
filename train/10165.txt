
जेजे लालपेक्लुआ एक भारतीय व्यवसायीक फुटबल खेलाडी हुन् । उनी हाल चेन्नाइ एफसीबाट व्यवसायीक फुटबल खेल्दैछन् । उनी वर्तमान समयका भारत राष्ट्रिय फुटबल टोलीका कप्तान सुनिल क्षेत्री पछिका चर्चित अग्रपंक्ति खेलाडी हुन् ।
जेजेको जन्म एउटा भारतको सानो गाउँमा भएको थियो । उनको परिवार फुटबलमय भएकाले उनलाई फुटबलमा आकर्षित हुन थप हौसला मिलेको थियो । उनका बुबा र दाजु स्थानीय मीरोराम फुटबल क्लब - मोडल स्पोर्टिङ क्लबबाट सन्तोष ट्रफीका खेलहरू खेल्ने गर्दथे । उनले आफ्नो दाजुले क्लब छाडेको लगभग चार महिना पछि मोडल क्लबका लागि फुटबल खेलेका थिए ।
जेजेले पहिलो खेल 2016 इन्डियन सुपर लिग सिजनमा विपक्षी टिम एथलेटिको कोल्कटाको गृह मैदानमा खेलेका थिए । उक्त खेल 2-2 गोलको बराबरीमा टुङ्गीएको थियो । साथै उनले चेन्नाइका लागि पहिलो गोल एफसी पुने सिटी विरूद्व गरेका थिए ।
2010-11 सीजनदेखि लालपेख्लुआले इन्डियन यर्रोसका लागी ऋणमा आबद्ध भएका थिए । इन्डियन यर्रोसका लागि व्यवसायीक फुटबल खेल्न उनी मात्र 19 वर्षका थियो । 2010 इन्डियन फेडेरेसन कपमा उनले यर्रोस क्लबबाट खेल्दा कपमा दुई खेल खेल्दै 1 गोल गरेका थिए । साथै 3 डिसेम्बर 2010 मा इन्डियन यर्रोसबाट आई-लिगका निम्ति प्रेइज् युनाइटेड एस.सी. विरूद्व खेलेका थिए । उक्त खेल 2-1 गोल अन्तरमा टुङ्गीएको थियो ।
जेजे लालपेख्लुआले 8 डिसेम्बर 2010 मा इन्डियन यर्रोस् फुटबल क्लबका निम्ति ओएनजीएस एफसी विरूद्व पहिलो आधिकारिक गोल गर्न सफल भएका थिए । त्यसपछि उनले निरन्तर रूपमा क्लबका निम्ति गोल गर्दै गइरहेका थिए । 23 मार्च 2011 मा जेजे लालपेख्लुआले एअर इन्डिया विरूद्व आई-लिगको एकै खेलमा चार गोल गरेका थिए । अन्ततः उक्त खेल यर्रोस् क्लबले 5-2 गोल अन्तरमा जित्न सफल भएको थियो ।
23 फेब्रुअरी 2011 मा जेजे लालपेख्लुआले भारतका निम्ति आफ्नो पहिलो खेल खेलेका थिए । उनले आफ्नो पहिलो अन्तर्राष्ट्रिय फुटबल खेलमानै गोल गर्न सफल भएका थिए । उनले पहिलो खेल भारतको 23 वर्ष मुनिको टिमबाट म्यानमारको 23 वर्ष मुनिको टिम विरूद्व खेलेका थिए ।
21 मार्च 2011 मा जेजे लालपेख्लुआले पहिलो पटक भारतीय सिनियर फुटबल टिमबाट चाइनिज ताइपेइ विरूद्व 2012 एएफसी च्यालेन्ज कप छनोट चरणको पहिलो खेल खेलेका थिए, भने उनले उक्त पहिलो खेलमै गोल गर्न सफल भएका थिए । यस्तै उनले 23 मार्च 2011 मा आफ्नो दोस्रो अन्तर्राष्ट्रिय खेलमा पाकिस्तान विरूद्व 2012 एएफसी च्यालेन्ज कप छनोट चरणकै खेलमा दई गोल गरेका थिए ।
2018 जुन 10 सम्मका विवरणहरू
