एकदिवसीय क्रिकेटमा दोहोरो शतक विभिन्न 5 जना खेलाडीहरूले 6 पल्ट बनाउन सफल भएका छन् । यी खेलाडीहरू टेस्ट खेल्ने राष्ट्रहरू मध्ये तीनवटा राष्ट्रहरू बाट छन् । अस्ट्रेलिया, बङ्गलादेश, इङ्गल्यान्ड, पाकिस्तान, दक्षिण अफ्रिका, श्रीलङ्का र जिम्बाब्वेका कुनै पनि खेलाडीले एकदिवसीय अन्तर्राष्ट्रियमा दोहोरो शतक बनाउन सकेका छैनन् ।
एकदिवसीय अन्तर्राष्ट्रिय क्रिकेटको पहिलो दोहोरो शतकको किर्तिमान भारतीय खेलाडी सचिन तेन्दुलकरको नाममा रह्यो । उनले 2010 को दक्षिण अफ्रिका विरुद्धको द्विपक्षीय शृङ्खलाको दोस्रो एकदिवसीयमा यो सफलता प्राप्त गरेका हुन् । एकदिवसीय अन्तर्राष्ट्रिय क्रिकेटमा दोहोरो शतक बनाउने ब्याट्सम्यानको संख्या ह्याट्रिक गर्ने बलरको संख्या भन्दा ज्यादै कम छ । 2015 को अक्टोबर सम्म 6 दोहोरो शतक विरुद्ध 39 ह्याट्रिकको अवस्था छ । दोहोरो शतक प्रहार सबैभन्दा बढी खेलाडी भारतका छन् । क्रिकेट विश्वकपमा 2 वटा दोहोरो शतकहरू बनेका छन् । यी दुवै दोहोरो शतकहरू 2015 को संस्करणमा बनेका हुन् ।
