कम्पनीमा हुने अग्राधिकार सेयर भन्दा बाहेकको सेयरलाई साधारण सेयर भनिन्छ । यस प्रकारको सेयरले कम्पनीको स्वामित्वलाई जनाउँदछ, तथा यस सेयर धारण गर्ने व्यक्तिले कम्पनीको साधारण सभामा मत दिने अधिकार हुन्छ । अग्राधिकार सेयर जस्तो यसमा निश्चित दरमा लाभांश प्राप्त गर्ने अधिकार यो सेयर भएको सेयरधनीलाई हुदैन बरु कम्पनीको मुनाफाबाट अग्राधिकार सेयरधनीहरुलाई लाभांश बाँडफाँड गरे पछि रकम बाँकी रह्यो भने साधारण सेयरधनीहरुले लाभांस प्राप्त गर्न सक्छन । यस्तै गरि कम्पनी विगठन भएको अवस्थामा पनि ऋण पत्र तथा अग्राधिकार सेयर धनीहरुलाई रकम फिर्ता गरिसके पछि मात्र बाँकी रहेको रकमबाट साधारण सेयरधनीहरुलाई रकम प्रदान गरिन्छ । 
