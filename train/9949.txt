देवघाट धाम नेपालको मध्यभागमा पर्ने प्रसिद्ध धार्मिक ऐतिहासिक एवं पर्यटकीय महत्वले परिपूर्ण भएको पवित्र तीर्थस्थल हो । आदिप्रयाग, हरिहरक्षेत्र र चक्रतीर्थको रुपमा परिचित यस पुण्यभूमिमा मुक्तिनाथबाट प्रवाहित शालग्रामवाहिनी कृष्णा गण्डकी र गोसाईकुण्डबाट आएकी त्रिशूली आदि अन्य नदीहरूको पावन संगम वनेको छ । जहाँ पर्वहरुमा देवताहरु प्नि स्नान गर्न आउँछन् भन्ने मान्यता छ ।यसै पुण्यभूमिमा वैदिक सनातन धर्म र आर्य संस्कृतिको संरक्षण, संवर्द्धन एवं संस्कृत विद्याको प्रचार–प्रसार गर्ने मूल उद्देश्यका साथ परमगुरु अनन्त श्रीविभूषित स्वामी महेशानन्द गिरिजी महाराजको शुभाशीर्वाद एवं श्रोत्रिय, ब्रह्मनिष्ठ श्री 1008 स्वामी सच्चिदानन्द सरस्वती को सत्प्रेरणाबाट अभिप्रेरित भई परमश्रद्धेय श्री 1008 डा.स्वामी रामानन्द गिरिजी महाराजको शिवसंकल्पअनुसार एक विशुद्ध धार्मिक तथा सामाजिक संस्थाको रूपमा महेश संन्यास आश्रमको स्थापना भएको हो । वि. सं. 2050 सालमा संघ संस्था दर्ता ऐन अन्तर्गत जिल्ला प्रशासन कार्यालय तनहूँमा दर्ता भएको यस आश्रमको संञ्चालनका लागि विधान अनुसार संस्थापक स्वामीज्यूको अध्यक्षता तथा समाजका विभिन्न क्षेत्रमा प्रतिष्ठित महानुभावहरूको सहभागितामा महेश संन्यास आश्रम संचालक समिति को गठन गरिएको छ र यसै ट्रष्टद्वारा आश्रमको सञ्चालन भएको छ ।

राष्ट्रियता, मानवता र विश्ववन्धुत्वको विकासका लागि सनातन धर्म र आर्य संस्कृतिको संरक्षण संवद्र्धन एवं संस्कृतशिक्षाको आवश्यकतालाई हृदयंगम गर्दै संस्कृत वाङ्मय अन्तर्गत ज्ञानविज्ञानहरुको प्रचारप्रसार गर्ने मूल उद्देश्यका साथ देवघाटधाममा एक शैक्षिक संस्थाको रुपमा महेश संस्कृत गुरुकुलको स्थापना गरिएको हो । महेश संन्यास आश्रमको उद्देश्य अनुरूप आश्रमका संस्थापक अध्यक्ष पौरस्त्यवाङ्मयका प्रखर विद्वान् विद्यावारिधि डा.स्वामी रामानन्द गिरिज्यूको शिवसंकल्पद्वारा वि.सं.2052 सालमा एक शैक्षिक संस्थाको रूपमा महेश संस्कृत गुरुकुलको स्थापना भएको हो । संस्थापक स्वामीज्यूको संस्कृत शिक्षाप्रतिको विशेष अनुरागबाट संस्थापित यस गुरुकुललाई शिक्षा ऐन तथा नियमावली बमोजिम संस्थागत निजी शैक्षिक गुठीको रूपमा संचालन हुने गरी संबद्ध सरकारी निकायमा दर्ता गरी नियमित सञ्चालन गरिएको छ । महेश संन्यास आश्रमअन्तर्गत सञ्चालित यस गुरुकुलमा प्राचीन गुरुकुलको मर्यादालाई अनुसरण गर्दै वेद वेदांग लगायत पौरस्त्यविद्याको शिक्षा दिने व्यवस्था गरिएको छ ।
नेपालको प्राचीन कला र संस्कृतिको अनुपम स्वरूप झल्किने शिवमन्दिर एवं अग्निाशालाको निर्माण सम्पन्न भएको छ । मन्दिरमा वैदिक विधिअनुसार विद्येश्वर भगवान्को नियमित पूजा अर्चना रुद्राभिषेक र पर्वहरूमा विशेष धार्मिक अनुष्ठान सञ्चालन गरिँदै आएको छ ।
यस गुरुकुलको महत्त्वपूर्ण शैक्षिक संपत्तिको रूपमा एक पुस्तकालयको स्थापना गरिएको छ । जसमा वेद, उपनिषद्, पुराण, इतिहास, दर्शन, व्याकरण, साहित्य आदि संस्कृत वाङ्मयभित्रका महत्त्वपूर्ण शास्त्रीय विषयका अतिरिक्त आधुनिक विषयका समेत गरी लगभग 12000 पुस्तकहरू संकलन गरिएको छ ।
यस गुरुकुलमा वि.सं. 2052 देखि नेपाल सरकार शिक्षा मन्त्रालय अन्तर्गत क्षेत्रिय शिक्षानिर्देशनालयबाट अनुमति प्राप्त गरी निम्न माध्यमिक तथा माध्यमिक तह संचालन गरिएको छ र पाठ्यक्रम विकास केन्द्रद्वारा निर्धारित पाठ्यक्रमअनुसार कक्षा 6 देखि 10 सम्म को कक्षा सञ्चालन भइरहेको छ । 
यस गुरुकुलमा अध्ययन गरी प्रवेशिका S.L.C.उत्तीर्ण छात्रहरूलाई यसै वातावरणमा उच्च शिक्षा प्रदान गर्नु वाञ्छनीय भएकाले वि.सं.2056 सालदेखि नेपाल संस्कृत विश्वविद्यालयबाट संम्बन्धन प्राप्त गरी महेश संस्कृत गुरुकुल विद्यापीठको सञ्चालन गरिएको छ । स्थापनाकालमा उत्तरमध्यमा तहदेखि सुरु भएको यस विद्यापीठमा हाल शास्त्री तथा आचार्यतहसम्मको कक्षा चलिरहेको छ । वेद, वेदान्त, व्याकरण, दर्शन, नीतिशास्त्र आदि विविध विषयमा विश्वविद्यालयले निर्धारण गरेको पाठ्यक्रमअनुसार कक्षा सञ्चालन भइरहेको छ ।
गुरुकुलमा औपचारिक र अनौपचारिक गरी दुई किसिमका कार्यक्रमहरु सञ्चालित छन् ।औपचारिक अन्तर्गत कक्षा 6 देखि आचार्य तह सम्मको शिक्षा प्रदान गरिएको छ ।अनौपचारिक अन्तर्गत हाल निम्न कार्यक्रमहरु सञ्चालित छन्—
स्थापनाकालदेखि हालसम्म निम्न निर्माण कार्यहरू सम्पन्न भएका छन् । 
निकट भविष्यमा निम्न निर्माणकार्य गर्नुपर्ने
देवघाट–5, तनहूँमा महेश संन्यास आश्रमको नाममा खरिद गरिएको 60 रोपनी जमिनमा आश्रमका गतिविधिहरु सञ्चालित छन् । पक्की पर्खालभित्र सुरक्षित उक्त जमीनलाई विभिन्न प्रयोजनका भवन, वगैचा, खेलकूद मैदान एवं कृषि उत्पादनमा प्रयोग गरिएको छ ।
