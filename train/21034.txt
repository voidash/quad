आइसर मोटर्स को स्थापना सन् 1982 मा भएको एक भारतिय गाडि बनाउने कम्पनी हो । यसको कार्यालय गुरगाउँ इन्डियामा रहेको छ । रोयल इनफिल्डको स्वामित्व आइसर मोटर्समा रहेको छ । सन् 2016 मा आइसर मोटर्स लिमिटेड निफ्टि 50 इन्डेक्समा समावेश भएको थियो । 
आइसर मोटर्स भारतको व्यावसायिक गाडि उत्पादक कम्पनी हो । यस कम्पनीको शुरूवात सन् 1948 मा विदेशी ट्याक्टरहरूको वितरण तथा सेवाको लागि गुडअर्थ कम्पनीको स्थापना भए पश्चात भएको । सन् 1959 मा आइसर ट्याक्टर कर्पोरेशन इन्डिया प्राइभेट लिमिटेडको स्थापना आइसर ट्याक्टर कम्पनी तथा जर्मन ट्याक्टर उत्पादकको सहकार्यमा भएको थियो । सन् 1965 देखि आइसर भारतमा भारतिय शेयरधनीहरूले स्वामित्व ग्रहण गरेका थिए । जर्मन आइसर ट्याक्टरको अर्थ स्वामित्व मासेइ-फर्गुसनले सन् 1970 देखि ग्रहण गरेका थिए, जुन 30 प्रतिशतको स्वामित्व रहेको छ । मासेइ-फर्गुसनले जर्मन कम्पनीलाई सन् 1973 मा खरिद गरेका थिए । 
सन् 2005 मा आइसर मोटर्स लिमिटेडले आफ्नो ट्याक्टर तथा इन्जिन व्यावसायलाई चेन्नईमा अवस्थित ट्याफे ट्याकटरसलाई बेचेका थिए । सन् 1982 अक्टोबरमा मित्सुविसीसँग हल्का व्यावसायिक सवारी साधन उत्पादनको गर्नको लागि सम्झौता गरेका थिए । हल्का व्यावसायिक सवारी साधन आइसर मित्सुविसी ब्राण्डमा बिक्रि हुने गर्दथ्यो । सन् 1990 फेब्रुअरी मा आइसर गुडअर्थले इन्फिल्ड इन्डियाको 26 प्रतिशत शेयर खरिद गरेको थियो र सन् 1993 मा आइसले रोयल इन्फिल्ड इन्डियाको सर्वाधिक शेयर गरेको थियो । 
सन् 2008 मा आइसर मोटर्स लिमिटेड तथा भोल्भो समूहको 50:50 प्रतिशतको उपक्रममा भिइ व्यावसायिक सवारि साधानको डिजाइन, उत्पादन तथा बजारीकरण गर्ने गरेका थिए । हाल भोल्भो समूहले भिइ व्यावसायिक सवारि साधानको 45.6 प्रतिशत शेयर स्वामित्व ग्रहण गरेको छ । 
आइसर समूहमा विभिन्न डिजाइन, विकास, तथा स्थानिय र अन्तर्राष्ट्रिय ट्रकहरूको बजारीकरण, बस, मोटरसाइकर, सवारी साधनको पार्टस तथा सामानहरूको व्यावसायिक स्वार्थ रहेको छ । आइसरले विकासको सम्भावित क्षेत्रहरू जस्तो व्यवस्थापन परामर्श सेवा, कस्टोमाइज इन्जिनियरिंग तथा नक्सा तथा भ्रमण पुस्तकहरूमा लगानी गरेका छ ।
भिइ व्यावसायिक सवारि साधान लिमिटेड भोल्भो समूह तथा आइसर मोटर्स लिमिटेडको संयुक्त उपक्रमको कम्पनी हो । भिइ व्यावसायिक सवारि साधान लिमिटेड पाँच व्यावसायिक इकाइहरूमा विभाजित रहेको छ । 
