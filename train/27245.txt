सेतु विक जनआन्दोलन-2मा शहादत प्राप्त गर्ने शहीद हुन्।उनले 2063 वैशाख 5 गते नेपालगञ्जमा सहादत प्राप्त गरेकी थिइन्।धेरै दिनदेखिको जनआन्दोलन-2को जनउभार र लोकतन्त्रको नाराले सेतुलाई सडकतिर तानेको थियो। त्यतिखेर पति शेरबहादुर गुजरात गएका थिए, काम गर्न।बागेश्वरी-3 बस्ने सेतु सरासर 12 किलोमिटर परको नेपालगन्जतिर लम्किन्।
जनआन्दोलन उत्कर्षमा थियो। आन्दोलनकारीहरू न्युरोडमा तत्कालीन राजा ज्ञानेन्द्रको निर्माणाधीन सालीक भत्काउँदै थिए।
प्रहरीले ड्याम्म अश्रुग्यास हान्यो। अश्रुग्यासको सेल भीडमा रहेकी सेतुको मुखैमा लाग्यो। उनी भुक्लुक्कै भुइँमा पछारिन्। सबै आन्दोलनकारी सोहोरिएर वरिपरि घेरे। उनको जीउमा हलचल थिएन। सास अड्किरहेको थियो।केहीछिनमा उनी शहीद भइन्।
अघिअघि आन्दोलनका कुरा गर्दा उत्साही भएर सुन्थिन्। तर, सडकमा ओर्लेकी थिइन।
त्यो दिन के भयो, निडर भएर सामेल भइन्। प्रहरीले अश्रुग्यास हान्दा अरू सबै भाग्न खोज्थे, उनी झन् अगाडि बढ्थिन्।
उनका आशिष, सागर र सुमन 3 छोरा छन्।
==सन्दर्भ सामग्रीहरू== 
 ==बाहिरी कडीहरू==


