लोचन लाल अमात्य नेपालका अगुवा कम्प्युटर इन्जिनियरहरूमध्ये एक हुन्। उनी कम्प्युटर एशोसिएसन अफ नेपाल र आइटी प्रोफेसनल फोरम नेपाल का अध्यक्ष भइसकेका छन्। अमात्यले रसियामा इन्जिनियरिङ विषयमा स्नातकोत्तर सम्म अध्ययन गरेका छन्। उनी हाल नेपाल टेलिकमको स्याटेलाइट निर्देशनालयमा निर्देशक छन्। 
रसियाको लोभोभ अर्डर अफ लेनिन पोलिटेक्निक इन्स्टिच्यूट बाट सन् 1986मा इलेक्ट्रोनिक प्रोसेसिङ कम्प्युटर इन्जिनियरिङ विषयमा स्नातकोत्तर गरेका अमात्यले त्यही साल नेपाल टेलिकममा इन्जिनियर पदबाट सेवा प्रवेश गरेका थिए। 
उनी सन् 2000 देखि सन् 2004 सम्म कम्प्युटर एशोसिएसन अफ नेपाल क्यानको अध्यक्ष रहे। 
सन् 2007 देखि 2011 सम्म उनले आइटी प्रोफेसनल फोरम को अध्यक्षको रूपमा काम गरे। अहिले उनी नेपाल रिसर्च एण्ड एजुकेशन नेटवर्क को सदस्य छन्।
