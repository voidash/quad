विसं 2072 को महाभूकम्प विसं 2072 बैसाख 12 गते शनिबार नेपालको प्रमाणिक समय अनुसार 11:56 मा लगभग 34 किमी पूर्व-दक्षिणपूर्व बार्पाकलाई केन्द्रविन्दु बनाई 7.8 रेक्टर स्केलको भूकम्प 15 किमी गहिराईमा गएको हो । विसं 1990 को महाभूकम्प पछिको यो सबैभन्दा ठुलो भूकम्प हो । भूकम्पले नेपाल सरकारको प्रारम्भिक जानकारी अनुसार नेपालमा मात्रै 5162 मानिसको ज्यान गएको छ । नेपालसँगै रहेका भारत, चिन र बङ्गलादेशमा पनि कयौं मानिस हताहात भएको छ । भूकम्पले गर्दा काठमाडौं उपत्यकामा रहेका युनेस्को विश्व सम्पदा क्षेत्रका शताब्दी पुराना भवनहरू भत्किएका छन् जसमा वसन्तपुर दरवार क्षेत्र पनि रहेको छ । भूकम्पले राजधानी काठमाडौंको मुटुमा अवस्थित ऐतिहासिक नौ तले धरहरा फेदैसम्म ढलेर ध्वस्त भएको छ ।
2072 साल बैशाख 12 गते शनिवार मध्यान्न भन्दा केही पहिले जमिनको सतह भन्दा 9 माइल मुनी रहेको एक चट्टान सर्यो र ठुलो धक्का दियो । काठमाडौं उपत्यकालाई चिरिदिएको यो धक्का 20 आणविक हतियार फुटे जत्तिकै शक्तिशाली थियो भन्ने अनुमान लगाइएको छ ।
वि.सं. 2072 बैशाख 12 गते मध्यान्नमा गएको भूकम्पको धक्का नेपाल लगायत छिमेकी मुलुक भारत, बङ्गलादेश र चिनमा समेत महसुस भएको थियो । भूकम्पका कारण विश्वका 10 पर्यटकिय उपत्यका मध्यको लाङटाङ उपत्यका हिउँ पहिरोमा पुरिएको छ । यसै गरि सिन्धुपाल्चोक जिल्लाको सिपाघाट भन्ने बजार पनि पुरै बगरमा परिणत भएको छ ।। त्यसैगरी भीमसेन थापाले निर्माण गर्न लगाएको धरहरा केवल इतिहासका पन्नामा सिमित भएको छ । यो भुकम्पले केवल घर जमिन मात्र हल्लाएन, सम्पुर्ण नेपालीको मुटु पनि हल्लायो ।

बिस 2072 साल बैशाख 12 गते शनिबारका दिन बिहान 11 बजेर 56 मिनेट जाँदा गाेरखा जिल्लाकाे बारपाकमा 7.8 रेक्टर स्केलकाे भूकम्प गएकाे छ ।यस भूकम्पका कारण सात हजार भन्दा ठुलाे संख्यामा हताहती भएकाे छ ।
बि.स. 2072 साल बैसाख 12 गते गएकाे भूकम्पकाे धक्का महसुस 14 दिन बितिसक्दा पनि अझै सम्म गरीएकाे छ ।2072 साल वैशाख 12 गते शनिबार गएको भूकम्पमा परी हालसम्ममा 7 हजार 9 सय 41 जनाको ज्यान गई सकेको र खोजि तथा उद्दारकार्य अझै जारी रहेको हुनाले मृत्यु हुनेको संख्या अझै बढ्न सक्ने अनुमान गरिएको छ। हालसम्म धेरै मृत्यु हुनेको सङ्ख्या सिन्धुपाल्चोकमा दुई हजार 939 पुगेको छ भने काठमाडौंमा मृतकको सङ्ख्या एक हजार 209 पुगेको छ । भूकम्पका कारण 10 हजार 803 सरकारी घरहरु तथा भवन पूर्णरुपमा क्षति भएका छन् । आंशिक रुपमा 15 हजार 034 घर तथा भवनहरु क्षति भएका छन् । सर्वसाधारणका 2 लाख 97 हजार 266 घरहरु पूर्ण क्षति भएका छन् भने 2 लाख 77 हजार 50 घरहरु आंशिक क्षति भएका छन् ।
