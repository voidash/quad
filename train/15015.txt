कृष्णसेन इच्छुक नेपालका युवा पत्रकार थिए। यिनी द्न्द्वकालमा राज्य पक्षबाट मारिएका थिए। यिनी माओवादी सशस्त्र विद्रोहका बेला नेकपा माओवादीको मुखपत्र जनादेशका
कृष्णसेन इच्छुकको जन्म वि.सं. 2013 साल कार्तिक 3 गतेका दिन भारतको देहरादुनमा भएको थियो। उनका पिता यामबहादुर सेन र आमा भिमकुमारी सेन हुन्।
सेनलाई 2059 साल जेष्ठ 6 गतेका दिन गिरफ्तार पछि महेन्द्र पुलिस क्लबको हिरासतमा जेष्ठ 13 गते हत्या गरिएको थियो ।
यसअघि पनि सेनले निकै लामो जेल जीवन विताएका थिए।
जेल जीवनका क्रममा लेखिएका सुविख्यात पत्रकार कृष्णसेन इच्छुकका रचनाहरू इतिहासको यो घडिमा,.बन्दी र चन्द्रागिरि तथा विद्यार्थी शहीद मित्रमणि आचार्यको संझनामा लेखेको शोकान्जलीलगायतका झण्डै आधादर्जन कृतिहरू उत्तिक्कै प्रख्यात छन् जति जुलियस फ्युचिकले हिटलरको गेस्टापोले दैनिकरूपमा दिने गरेको दानवीय यातना सम्वन्धी जेलमा लेखिएको झुण्डयाउँदा झुण्ड्याउँदै कृति प्रख्यात रहेको छ। कृष्णसेनले लेखेको कविता प्रतिवन्ध निकै प्रसिद्ध मानिन्छ।
यिनको स्मृतिमा इच्छुक सांस्कृतिक प्रतिष्ठानको स्थापना भएको छ। प्रतिष्ठानले इच्छुक स्मृति पुरस्कार तथा इच्छुक प्रतिभा पुरस्कार स्थापना गरेको छ। जनवादी साहित्य र कलाका क्षेत्रमा विशिष्ट योगदान पुर्‍याउने व्यक्तित्वलाई प्रदान गरिने भनिएको यी पुरस्कार हरूको पुरस्कार राशि क्रमश एक लाख रूपैयाँ र 25 हजार रूपैयाँ रहेको छ।त्यसका अतिरिक्त प्रतिष्ठानले इच्छुक द्वारा सृजना भएका ग्रन्थहरूको प्रकाशन तथा प्रसार गर्ने गर्दछ।। तत्कालिन एकीकृत नेकपा माओवादीले उनैको नाममा 2060 साल असोज 11 गते देखि कृष्णसेन अनलाईन सञ्चालन गरेको छ।
