नेपाली पात्रो विक्रम सम्बतमा आधारित नेपालको राष्ट्रिय पात्रो हो। यो पात्रो नेपालको आधिकारिक पात्रो हो। यस अनुसार नयाँ बर्ष बैशाख 1 गते पर्दछ।हरेक बर्ष प्रकाशित हुने पात्रोले बर्षभरिका तिथि मिति, राष्ट्रिय दिवस, सांस्कृतिक दिवस, चाडपर्व, सार्वजनिक विदा लगायतका मितिहरू तय गर्दछ।
नेपालमा पात्रो अर्थात् क्यालेन्डर निर्माणका लागि पञ्चाङ्ग निर्णायक समिति नामक सरकारी निकाय रहेको छ। हरेक बर्ष यसले क्यालेण्डर गणना गरी पात्रो प्रकाशित गर्दछ।
