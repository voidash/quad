राजेन्द्र विमल साहित्यकार हुन् । उनलाई डा. राजेन्द्र विमलका नामले चिनिन्छ ।
उनको जन्म सन् 1947 मार्च 26 देवीचोक, जनकपुर-10मा भएको हो । उनले नेपाली, हिन्दी र मैथिली विषयमा स्नातकोत्तर गरेका छन् । साथै, उनी भाषा विज्ञान विषयका पिएचडी हुन् । डा. विमल वि.सं. 2029 सालदेखि अटुट रूपमा त्रिभुवन विश्वविद्यालयमा नेपाली विषय अध्यापन गर्दै आएका छन् । 
उनको 12 वर्षको उमेरमा पहिलो लघुकथा 'आर्यावर्त' हिन्दी दैनिकमा प्रकाशित भएको थियो । 15 वर्षको उमेरमा आर्यावर्तमै प्रकाशित 'कचनार के पेंड' कथा निकै लोकप्रिय भएको थियो । त्यसै वर्ष मिथिला मिहीर मा 'मुईल बच्चा' कथा प्रकाशित भएको थियो । एसएलसी परीक्षापछिको फुर्सदको समयमा उनले 'चान अहाँ उदास छी' उपन्यास लेखेका थिए । सन् 1966 पछि उनी गोरखापत्र, पञ्चवाणी, बैदेहीलगायतका पत्रपत्रिकामा लेख्न थालेका थिए ।उनको राजेन्द्र विमलका कथाहरू, जस अन्तर्गतको वन्धनबाट मुक्ति कथा वि.सं.2073को पाठ्यक्रम अनुसार कक्षा नौ 9 को अनिवार्य नेपाली विषयमा समावेश गिरएको छ । ] प्रकाशित छ ।
उनलाई मिथिला क्षेत्रमा विगत चार दशकदेखि मैथिल भाषी विद्यार्थीहरूलाई नेपाली भाषामा शिक्षित गराउने पुनीत कार्यका साथै नेपाली भाषामा अनेक ग्रन्थ रचना गरी नेपाली भाषा वाङमयलाई समृद्ध तुल्याएबापत वि.सं. 2066को जगदम्बाश्री पुरस्कारद्वारा सम्मानित गरियो । 
