लरेन्स एड्वार्ड पेज अमेरिकाका कम्प्युटर वैज्ञानिक हुन्। उनी विश्व प्रसिद्ध इन्टरनेट सञ्जाल गुगलका सह-संस्थापक हुन्। ल्यारी पेज सन् 2018 मा विश्वकै दोस्रो शक्तिशाली सिइओ हुन् । अलफाबेट कम्पनी मा सिइओ रहेको उनको उमेर 45 बर्ष भयो । कम्पनी मा उनी भन्दा तल्लो तहमा रहेर 88 हजार 1 सय 10 जनाले काम गर्छन् ।
पेज 26 मार्च, 1973 मा पूर्वी लन्सिङ्, मिचिगन मा जन्मिएका थिए । उनी पढ्न र लेख्न थालेपछि घरमा पाइने अखबारमा रमाउने गर्थे । उनी सानैमा स्याक्सोफोनले खेल्नुको साथै म्युजिक कम्पोजिङमा समेत रुचि राखेका थिए । यो क्रियाकलापले संगीत शिक्षालाई कम्प्युटिङ कसरी गर्ने भन्ने ज्ञानसमेत उनी पाउन सफल भए । ल्यारी पेजले स्टान्फोर्ड विश्वविद्यालयबाट कम्प्युटर इन्जिनियरिङ पढे । पढाइकै क्रममा उनको जम्का भेट सर्गेइ ब्रिनसँग भयो । सन् 1998 मा उनले ब्रिनसँग मिलेर खोज इन्जिन गुगल सुरु गरेका हुन् । 
