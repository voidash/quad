अम्मान जोर्डनको राजधानी, र देशको आर्थिक, राजनीतिक, सांस्कृतिक केन्द्र तथा सबैभन्दा लोकप्रिय शहर हो । उत्तर-मध्य जोर्डनमा स्थित अम्मान, अम्मान राज्यपालको प्रशासनिक केन्द्र हो । शहरमा 40,07,526 जनसङ्ख्या र 1,680 वर्ग किलोमिटर भूमि क्षेत्र छ । आज, अम्मान पश्चिमी शहरहरू मध्ये सबै भन्दा उदारवादी शहर मानिन्छ । यो क्षेत्र विशेष गरी अरबी र युरोपियन पर्यटकहरू को एक प्रमुख पर्यटकीय स्थल हो ।
यस क्षेत्र मा मानव बस्ती को पुराना प्रमाण एक निओलिथिक साइटको हो । यसको उत्तराधिकारी रब्बाथ अम्मोन को नामले चिनिन्थ्यो, जुन अम्मोनहरू को राजधानी थियो, त्यस पछि फिलाडेल्फिया र अन्तिम उत्तराधिकारी अम्मान भयो । अम्मान लाई सुरूमा सात पहाडहरूमा निर्माण गरिएको थियो तर अब 27 जिल्लाहरू का साथ 19 वटा भन्दा धेरै पहाडहरूमा फैलिएको छ । जुन उनको मेयर यूसेफ अल-शावरबेको नेतृत्वमा ग्रेटर अम्मान नगरपालिका द्वारा प्रशासित हुन्छ । अम्मान को क्षेत्र या त पहाड या उपत्यका बाट अफ्नो नाम प्राप्त गरेका हुन् । पूर्वी अम्मान मुख्यतः ऐतिहासिक स्थलहरू बाट भरिएको छ । जसलाई अक्सर सांस्कृतिक गतिविधिको मेजबानी गरिन्छ । जबकि पश्चिम अम्मान अधिक आधुनिक छ र शहरको आर्थिक केन्द्रको रूपमा कार्य गर्दछ ।
2014 मा लगभग 20 लाख आगन्तुक अम्मानमा आइपुगे । यसलाई संसारमा 93 आैं सबै भन्दा धेरै भ्रमण गरिएको शहर घोषित गरियो । अम्मान त्यसै वर्ष 5 औं सबै भन्दा ठूलो अरब शहर बन्यो । अम्मान मा अपेक्षाकृत तेजीले बढ्दो अर्थव्यवस्था छ । यो वैश्विक शहर सूचकांक को बीटा-स्थान मा छ । यसको अलावा, यो आर्थिक, श्रम, पर्यावरण, र सामाजिक-सांस्कृतिक कारक अनुसार मध्य पूर्व र उत्तर अफ्रिकाको सबैभन्दा राम्रो शहरहरू मध्ये एक हो । यो शहर अरब संसारको सबैभन्दा लोकप्रिय स्थानहरूमा क्षेत्रीय कार्यालयहरू स्थापित गर्न को लागी दोहा र दुबई पछि गनिन्छ । अर्को 10 वर्षमा यी तीनवटा शहरहरूले बहुराष्ट्रीय गतिविधिका क्षेत्रमा सबैभन्दा ठूलो हिस्सा कब्जा गर्ने आशा गरिएको छ ।
अम्मानले आफ्नो नाम ईसा पूर्व 13 औं शताब्दी बाट प्राप्त भयो । अम्मोनहरूले यसलाई "रब्बाथ अम्मोन" बाट लिएका हुन् । जहाँ "रब्बाथ" शब्दको अर्थ राजधानी वा राजाको दरबार हुन्छ । समयको साथ-साथै "रब्बाथ" शब्द प्रयोग गरिएको थिएन र शहर "अम्मोन" को रूपमा चिनिन थाल्यो । शहर विजय गरेका नयाँ सभ्यताहरूको प्रभावले बिस्तारै-बिस्तारै "रब्बाथ अम्मान" लाई अम्मान नाम मा परिवर्तन भयो ।
