पाल्हीनन्दन नगरपालिका नवलपरासी जिल्लामा अवस्थित छ । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा नवलपरासी जिल्लामा साविकका रामपुरुवा, सनई, हरपुर, कुस्मा पाल्ही र गेरमी गाउँ विकास समितिहरूलाई समेटेर पाल्हीनन्दन नगरपालिका घोषणा गरिएको हो । पाल्हीनन्दन नगरपालिकाको कूल जनसङ्ख्या 35,429 रहेको छ ।
पाल्हीनन्दन नगरपालिकाको क्षेत्रफल 44.67 वर्गकिलोमिटर रहेको छ । यो नगरपालिका 6 वडामा विभाजन गरिएको छ । यसको सीमाना पूर्वमा सरावल गाउँपालिका पश्चिममा रूपन्देही जिल्ला उत्तरमा रामग्राम नगरपालिका तथा दक्षिणमा भारत रहेका छन् ।
