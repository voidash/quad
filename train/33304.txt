हरिप्रसाद रिमाल नेपाली नाटक र चलचित्र जगतका प्रख्यात अभिनेता तथा निर्देशक हुन। उनले 'आमा', 'मनको बाँध', 'परिवर्तन', 'के घर के डेरा', 'सन्तान' लगायतका फिल्ममा अभिनय गरेका थिए। कला, गायन, निर्देशन, सङ्गीत र अभिनय सबैमा उनी अब्बल् छन्। बालकृष्ण समका चेला हरिप्रसाद रिमाल 'भीमसेनको अन्त्य' र 'मुकुन्द इन्दिरा' जस्ता ऐतिहासिक नाटकमा अभिनयका साथै गायनबाट चिनिएका हुन्। वि.सं. 2007 सालमा स्थापित रेडियो नेपालका संस्थापक सदस्यसमेत रहेका रिमालले शङ्कर लामिछानेको रचनामा सङ्गीत र स्वर दिएर नेपालका प्रथम गायक बनेका थिए। नेवारी भाषा बोल्न सिपालु उनले नेवारी नाटक लेख्ने र मञ्चन गर्ने कार्यसमेत गरेका थिए। उनले रेडियो नेपाल मार्फत् रेडियो नाटक लाई शिखरमा पुर्‍याउने काम गरे। 





