मनकामना केबलकार नेपालमा वि.सं 2055 मंसिर 8 गतेदेखि सञ्चालनमा रहेको पहिलो केबलकार हो । नेपालमा यसभन्दा अघि विभिन्न स्थानमा रज्जुमार्गहरू सञ्चालनमा रहेका भएपनि हाल सञ्चालनमा छैनन् । प्रत्येक वर्ष हजारौं भक्तजनहरू चितवन जिल्लाको कुरिनटारको चेरेसबाट यो केबलकार हुँदै गोरखा जिल्लाको मनकामना मन्दिर पुग्ने गर्दछन् । मनकामना दर्शन प्रा. लि.द्वारा सञ्चालित 3.02 किलोमिटर लामो यो केबलकार अष्ट्रेलियाको डोपल मायर कम्पनीको प्रत्यक्ष निगरानीमा निर्माण गरिएको थियो । कुल 20 वटा टावर प्रयोग गरिएको यो केबलकारको तल्लो स्टेशन उचाइ 258 मिटर रहेको छ भने माथिल्लो स्टेशनको उचाइ 1,302 मिटर रहेको छ । 10 मिनेटमा माथिल्लो स्टेशनसम्म पुग्ने यो केबलकारको गति क्षमता 0.6 मिटर प्रति सेकेन्ड रहेको छ । 6 व्यक्ति प्रति डब्बा यात्रु क्षमता भएको यो केबलकारले प्रति घण्टा 600 यात्रु ओसारपसार गर्न सक्छ ।
प्रधान कार्यालय - नक्साल, काठमाण्डौसर्म्पर्क फोन : 064-460044
