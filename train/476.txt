मिरोस्लाभ क्लोजे  जुन 9, 1978 जर्मन पेसेवर फुटबल खेलाडी थिए । अहिले उनी बायर्न म्युनिखको युवा टोलीका प्रशिक्षक हुन् । उनी राष्ट्रिय टोलीका लागि गरेको प्रदर्शनका कारण विशेष चिनिन्छन । 2014 फिफा विश्वकपमा जर्मनीले ऐतिहासिक चौथौं पटक उपाधि उचाल्दा उनको योगदान सम्झनलायक थियो जुन टोलीले अघिल्ला संस्करणमा दोस्रो र तेस्रो स्थान हाँसिल गरेको थियो । उनी सम्मिलित जर्मन टोलीले युइएफए युरोपियन च्याम्पियनशीप 2008 मा उपविजेता हुँदै चित्त बुझाएको थियो । फिफा विश्वकपको गोलमेसिन को छवी बनाएका क्लोजेले सन् 2002 को विश्वकपमा हेडरमार्फत 5 गोल गरेका थिए । यस्तै 2006 मा 5 गोल गरेर गोल्डेन बुट जितेका उनले 2010 विश्वकपमा 4 गोल र 2014 विश्वकपमा 2 गोल गर्दै विश्वकपमा रोनाल्डोको 15 गोलको किर्तिमानी भंग गर्दै फिफा विश्वकप फुटबलमा सर्वाधिक 16 गोल गरेर नयाँ इतिहास कोरेका हुन् । उनी विश्वकपका चार वटा सेमिफाइनल खेल्ने पहिलो खेलाडी पनि हुन् । जर्मन फुटबलमा गौरवशाली इतिहाँस बनाएका गर्ड मुलरको 68 गोलको किर्तिमान भंग गर्ने क्लोजे राष्ट्रिय टोलीका उच्च गोलकर्ता हुन, जुन टोलीले क्लोजेले गोल गरेको खेलमा कहिल्यै हार्नुपरेन । उनले जर्मनीको राष्ट्रिय जर्सीमा 137 खेल खेल्दै 71 गोल गरेका छन् ।

