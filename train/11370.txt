राजीव गान्धी, इन्दिरा गांधीको पुत्र र जवाहरलाल नेहरूको नाति, भारतको औं प्रधान मन्त्री थिए।
1984 मा इंदिरा गान्धीको हत्या पछि उनको छोरा राजीव गान्धी ठूलो बहुमतको साथ प्रधानमन्त्री बनेका थिए। त्यसपछि 1989को आम चुनावहरूमा कांग्रेसको हार भयो र पार्टी दुई बर्षसम्म विपक्षमा रहयो। 1991को आम चुनावको प्रचारको क्रममा तमिलनाडुको श्रीपेरंबदूरमा एउटा खतरनाक बम विस्फोटमा राजीव गान्धीको मृत्यु भएको थियो।
राजीव गान्धीको विवाह एन्टोनिया मैनोसँग भएको थियो जो त्यस बेला इटलीको नागरिक थीइन। विवाह पछि उनको पत्नीले नाम फेरेर सोनिया गान्धी बनाईन। भनिन्छ कि राजीव गान्धीसँग उनको भेटघाट त्यसबेला भयो जब राजीव कैम्ब्रिजमा पढनको लागि गएका थिए। उनको विवाह सन 1968 मा भयो त्यसपछि उनी भारतमा बस्न थाले। राजीव र सोनियाको दुई सन्तान छन, छोरा राहुलको जन्म 1970 र पुत्री प्रियंकाको जन्म 1971मा भएको थियो।
शुरुमाराजीव गान्धीलाई राजनीतिमा कुनै रूचि थिएन र उनी एउटा एयरलाईन पाईलोटको नोकरी गर्दथिए। संकटकाल लागेपछि जब इन्दिरा गान्धीले सत्ता छोडनु परेको थियो त्यसबेला केही समयको लागि राजीव गान्धी परिवारको साथ विदेशमा बस्न गएका थिए। तर 1980 मा आफ्नो दाजु संजय गान्धीको एउटा हवाई जहाज दुर्घटनामा असामयिक मृत्यु पछि आमा इन्दिरा गान्धीलाई सहयोग दिनको लागि 1982 मा राजीव गांधीले राजनीतिमा प्रवेश गरे। उनी अमेठीबाट लोकसभाको चुनाव जीतेर सांसद बने र 31 अक्टूबर 1984 मा सिख आतंकवादियों द्वारा प्रधानमन्त्री इन्दिरा गान्धीको हत्या गरीए पछि त्यसै दिन राजीव गांधी भारतको प्रधानमन्त्री बने र त्यसपछिको आम चुनावमा सबैभन्दा धेरै बहुत पाएर प्रधानमन्त्री बने। उनको प्रधानमन्त्रित्व कालमा भारतीय सेना द्वारा बोफोर्स तोपको खरीदमा लिएको किकबैक को मुद्दा उठ्यो जसको मुख्य पात्र इटली का एक नागरिक, ओटावियो क्वाटोराची थियो जो सोनिया गान्धीको साथी थियो। त्यसपछिको चुनावमा कांग्रेसको हार भयो र राजीव गांधीले प्रधानमन्त्री पदबाट हटनु पर्‍यो।त्यसपछिको चुनावमा कांग्रेसले जीत्ने र राजीव गांधीले पुन: प्रधानमन्त्री बन्ने पूरा संभावना थियो तर 21 मे,1991 का दिन तमिल आतंकवादिहरूले एउटा बम विस्फोटमा राजीव गान्धीको हत्या गरीदिएका थिए।

 जवाहरलाल नेहरु · गुलजरीलाल नन्दा† · लालबहादुर शास्त्री · ईन्दिरा गान्धी · मोरारजी देसाई · चौधरी चरण सिंह · राजीव गांधी · विश्वनाथ प्रताप सिंह · चन्द्रशेखर · पी. वी. नरसिंह राव · अटल बिहारी वाजपेयी · एच. डी. देवगौडा · इन्द्र कुमार गुजराल · मनमोहन सिंह · नरेन्द्र मोदी
