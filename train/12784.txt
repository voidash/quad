बैदु इन्क सन् 2000 जनवरीमा स्थापना भएको चिनिया वेभ सेवा कम्पनी हो, यसको केन्द्रीय कार्यालय बैदु क्याम्स हायडियान जिल्ला बेइजिङमा अवस्थित छ ।
बैदुले धेरै प्रकारको सेवाहरू प्रदान गर्दै आइरहेको छ जसमा वेभसाइट, चित्र तथा गितहरूको चिनियाँ खोज सेवा समेत रहेको छ । बैदुले 57 खोज तथा सामुदायिक सेवाहरू लगायत बैदु बैंक र खोज्न सकिने फोरम समेत छ । बैदुलाई सन् 2000 मा रबिन लि र इरिक झुले स्थापना गरेका थिए । दुवै संस्थापकहरू चिनिया नागरिक हुन र यिनिहरूले चीनमा फर्किन पहिला पढाइ तथा काम विदेशमा गरेका थिए । सन् 2015 मार्चमा बैदुलाई अलेक्सा इन्टरनेट सूचीमा चौथो स्तरमा सूचीकृत गरेको थियो । 
सन् 2010 को चौथो त्रैमासिकको चीनमा करिब 4.02 अर्ब खोज भएको थियो, जसमा बैदुको बजार हिस्सा 56.6 प्रतिशत रहेको अनुमानित गरिएको थियो । सन् 2011 को दोश्रो त्रैमासिकको चीनको इन्टरनेर खोज राजस्व हिस्सामा बैदुको 76% हिस्सा रहेको थियो । सन् 2007 डिसेम्बरमा बैदु नासड्याक-100 इन्डेक्समा समावेश हुने पहिलो चिनियाँ कम्पनी बन्न पुग्यो । 
बैदु बायके विकिपिडिया जस्तै अनलाई विश्वकोश; तर विकिपिडिया भन्दा फरक चिनिया कानुनको कारण यसमा भएका लेखहरूलाई दर्ता भएको प्रयोगकर्ताहरूले मात्र सम्पादन गर्न सक्दछन् । सन् 2004 जुन देखि चीनमा विकिपिडियाका केही लेखहरू अबरूद्ध तथा फिल्टर गरिए पश्चात चिनिया सरकारले बैदुमा गर्न सक्ने काटछाट गर्ने सम्बन्धमा विवाद भएको थियो ।
बैदुको नाम जिन किजी को शास्त्रीय कविताको अन्तिम हरफबाट लिइएको हो । 
सन् 1994 मा रविन लि ले डअ जोन्स एण्ड कम्पनको आईडिडि सुचना सेवामा नियुक्ति लिएका थिए, जहाँ उनले वाल स्ट्रिट जनरलको अनलाई संस्करणको लागी सफ्टवेयर बनाउन सहयोग गरेका थिए । उनि खोज सेवा सम्बन्धी वेभसाइटको लागी राम्रो अलगोरिदम बनाउनको लागी समेत कार्य गरि रहेका थिए र उनी आईडिडि सुचना सेवामा उनी सन् 1994 मे देखि 1997 जुनसम्म कार्यरत थिए । सन् 1996 मा आईडिडि सुचना सेवामा रहँदा उनले खोज सेवा सम्बन्धी वेभसाइटको लागी र्यांकडेक्स साइट-स्कोरिंग अलगोरिदम बनाएका थिए र उनले यसको युएस प्याटेन्ट समेत हासिल गरेका थिए । पछि गएर उनले यसलाई बैदुको खोज सेवा वेभसाइटको लागी प्रयोग गरेका थिए । 

