खुल्ला ज्ञान नेपाल अर्थात ओपन नलेज नेपाल विषेशगरी युवा खुल्ला ज्ञान उत्साहीहरुको एक गैर-नाफामुखी खुल्ला सञ्जाल हो। सन् 2013 मा स्थापित यस सञ्जाल, खुल्ला ज्ञान अन्तराष्ट्रिय को नेपाली कार्य समुह हो। यस समुह अनुसन्धान, वकालत, प्रशिक्षण, भेटघाट र ह्याकाथोनको आयोजना, र खुल्ला डाटा, खुल्ला सरकारी डाटा, खुल्ला स्रोत, खुल्ला शिक्षा, खुल्ला पहुँच, खुल्ला विकास, खुल्ला अनुसन्धान लगायतसंग सम्बन्धित औजार विकासका कार्यहरुमा संलग्न भइआएको छ। ओपन नलेज नेपाल परिवारको सदस्य र समर्थकका रुपमा बिभिन्न क्षेत्रका प्राध्यापक, विद्यार्थी, कार्यकर्ता, पत्रकार र सरकारी अधिकारीहरु रहेका छन्। यस समुहले परामर्श, तालिम र औजारहरुको विकास मार्फत खुल्ला डाटा उद्यमी र स्टार्टअपहरुले सामना गर्दै आएका डाटासंग सम्बन्धित बिभिन्न प्रकारका समस्या समाधानमा मद्दत समेत गर्दछ।मेत गर्दछ।
ओपन नलेज नेपाल नेपाल सरकार कम्पनी ऐन 2063 अन्तरगत दर्ता भएको एक गैर-नाफामूखी संस्था हो। कम्पनी रजिष्ट्रारको कार्यालय, त्रिपुरेस्वरमा यस संस्थाको दर्ता नम्बर 16071/073/074 रहेको छ भने आन्तरिक राजस्व विभागमा स्थायी लेखा नम्बर 604373948 रहेको छ। यसका साथै समाज कल्याण परिषद, लैनचौरमा सम्बन्धन नम्बर 44888 सहित सामाजिक कल्याण गर्ने संस्थाका रूपमा समेत दर्ता भएको छ।
खुल्ला जानकारी, सबैलाई मुद्दाहरु बुझ्न मद्दत गर्न, त्यसबारे विचार र समाधानका प्रयासहरु गर्न, र जोखिम र सफलताको लेखाजोखा राख्न, आवश्यक छ।
सबै नागरिकलाई राष्ट्रिय, क्षेत्रीय र स्थानीय स्तरमा आफ्नो समाज कसरी संचालित हुन्छ भन्ने जानकारीको खुला र स्वतन्त्र पहुँच हुनुपर्छ, जसले सरकारको जाँच गर्न र त्यसलाई थप जवाफदेही बनाउन मद्दत गर्छ।
मानव ज्ञान को योगफलमा स्वतन्त्र पहुँचले सबैलाई आफ्नो जीवन र हाम्रो संसारलाई पुर्ण रुपले बुझ्न, सचेत छनौटहरु गर्न, र सबै मिली उज्वल भविष्य निर्माण गर्न सक्षम बनाउँछ।
व्यापार व्यवसायको स्वामित्व र नियन्त्रणका जानकारी सबैले पाउन सक्नुपर्छ, जसले गर्दा खराब प्रशासन र हानिकारक सामाजिक र पर्यावरणीय अभ्यासहरु प्रकाशमा आउनुका साथै तिनीहरुले प्रयोग गर्ने उत्पादन र सेवाहरुबारे समेत पूर्ण रुपले बुझ्न सकिन्छ।
खुल्ला डाटा पुस्तिका: http://handbook.oknp.org
