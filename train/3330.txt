रवि ओड एक नेपाली गायक हुन्। ओड नेपाली गायकसँगै एक कलाकार पनि हुन्। रवि ओड नेपाल आइडल सिजन 2 विजेता हुन्। नेपाल आइडलमा उत्कृष्ट प्रदर्शनी गरे सँगै नेपाली साङ्गीतिक समर्थकहरू माझ उनको प्रसिद्धता दिन प्रतिदिन बर्दै गएको थियो। रवि ओडले बिक्रम बराललाई पछाडि पार्दै दोस्रो नेपाल आइडल बन्न सफल भएका थिए।
रवि ओडको जन्म 2054 साल चैत्र महिनामा भएको थियो । कञ्चनपुर जिल्लाको कृष्णपुर नगरपालिका गुलरियामा बुवा राजेन्द्र ओड र आमा उमा ओडको कोखबाट तेस्रो सन्तनका रूपमा रविको जन्म भएको थियो ।
सामान्य परिवारमा जन्मिएका उनी आफ्ना बाज्यको प्रेरणाबाट गीत संगितमा लागेका थिए । धनगढीको दोहोरी साँझमा गित गाएर करिब चार वर्ष अघीबाट मात्रै उनि संगीतमा सक्रिय भएर लागेका हुन् । साथै आर्थिक अवस्था कमजोर भएपछि रवि 2070 को निर्वाचनमा म्यादि प्रहरीमा समेत भर्ना भएका थिए ।
धनगढी अडिसनमा कमल खत्रीको जाउला रेलैमा… बोलको गीत गाएर उनले निर्णायकको मन जितेका थिए । रवि ठाडो भाका, देउडा, लोकदोहोरी, पप, हिन्दी, नेपाली सबै खाले गीत गाउन सक्ने प्रतिस्पर्धीका रूपमा नेपाल आइडलमा छाएका थिए ।
राम्रो गायन प्रतिभा भएका ओडले अन्ततः देश विदेशमा रहेका नेपालीको मनसँगै मत जित्दै नेपाल आइडल सिजन–2 को उपाधि जित्न सफल भएका थिए ।
