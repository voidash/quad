
उदित नारायण झा एक प्रसिद्ध नेपाली पार्श्व गायक हुन्। उनले नेपाली, हिन्दी, मैथिली, नेपाल भाषा, उर्दू, तमिल, तेलगु, मलयालम, कन्नड, उडिया, आसामी र सिन्धी भाषाहरूको चलचित्रमा पार्श्व गायकको रूपमा गीत गाएका छन्। उनले हालसम्म करीब 32 भाषाहरूमा 25,000 भन्दा बढी गीत गाएका छन् जसमा 260 चलचित्रहरू हिन्दी भाषाका छन्। उनले पद्म श्री पुरस्कार पनि जितेका छन्। उनले सन् 2001 मा प्रबल गोर्खा दक्षिण बहु नेपालको तत्कालिन राजा श्री 5 बिरेन्द्र बिर बिक्रम शाह देव बाट प्राप्त गर्नुका साथै सन् 2009 मा भारतको उच्च सम्मान पदक पद्म श्री पुरस्कारबाट सम्मानित भएका थिए।
