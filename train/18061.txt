भुटान दक्षिण एसियामा अवस्थित एउटा सानो देश हो । यसको दक्षिण, पूर्व र पश्चिम पट्टी भारत र उत्तर तर्फ गणतन्त्र चीनको तिब्बतसँग सिमा जोडिएको छ । भुटान नेपालसँग भारतको सिक्किम राज्यबाट छुटिएको छ । भूटानको दक्षिणमा भारत छ र उत्तरमा चीन श्वसासित राज्य तिब्बत। भूटानीहरूले भूटानलाई स्थानीय नाम འབྲུག་ཡུལ། ड्रुग युल अर्थात ड्रयागनको देश भन्छन् । यो देश मुख्यतः पहाडी छ र मात्रै दक्षिणी भागमा थोरै समतल भूमि छ । सांस्कृतिक र धार्मिक रूपमा भुटान तिब्बत र नेपालको सांस्कृति सित जोडिएको छ । भुटान सन् 1644 मा वर्तमान राजाका पुर्खा शब्ड्रुङ ङगवाङ नामग्यालले स्थापना गरेका थिए । भूटानको आधिकारिक भाषा जोङखा हो तर यहाँ अरु पनि धेरै भाषाहरू बोलिन्छन् । भुटानमा नेपालीभाषीहरूको पनि बाहुल्यता रहेको छ, त्यसैले यहाँ जोङखाका साथै नेपाली भाषा पनि ब्यापक रूपमा बोलिन्छ ।
17 औ शताब्दीको अंतमा भूटानले बौद्ध धर्मलाई अङ्गीकार गर्यो । सन् 1865 मा ब्रिटेन र भुटान बीच सिनचुलु सन्धिमा हस्ताक्षर भयो, जसमा भूटानले सीमावर्ती केही भूभागको बदलामा केही वार्षिक अनुदानको लागि करार गर्यो । ब्रिटिश प्रभावमै 1907 मा त्यहाँ राजतन्त्रको स्थापना भयो । तीन बर्ष पछि एउटा अझै समझौता भयो, जस अनुसार ब्रिटिश यस कुरामा राजी भए कि उनी भूटानको आंतरिक मामिलामा हस्तक्षेप गर्दैन तर भूटानको विदेश नीति इङ्गल्याण्ड द्वारा तय गरिन्छ । पछि सन् 1947 उपरांत यही भूमिका भारतले पायो । दुई साल पछि सन् 1949 मा भारत भुटान समझौता अनुसार भारतले भूटानको त्यो सबै जमीन उसलाई फर्काई दियो जुन अङ्ग्रेजहरूको अधीन थियो । यस समझौता अनुसार भारतको भूटानको विदेश नीति एवं रक्षा नीतिमा धेरै महत्वपूर्ण भूमिका दिइयो ।
भूटानका राष्ट्रप्रमुख राजा हुन र उनलाई स्थानीय भाषामा द्रुक ग्यालपो भनिन्छ । यहाँ सन् 2006 देखि जिग्मे सिङगे वाङचुकका छोरा जिग्मे खेसर नामग्याल वाङचुक राजाका रूपमा राज्य गरिरहेका छन् । यो पद पुस्तनि नै हो तर भूटानको संसद शोगडूले दुई तिहाई बहुमतद्वारा हटाउन वा परिवर्तन् गर्न सकिने प्रावधान् छ । शोगडूमा 154 सीट हुन्छन्, जसमा 105 स्थानीय प्रतिनिधि, 12 धार्मिक प्रतिनिधि र 37 राजाले छानेका प्रतिनिधि रहन्छन्. ती सबैको कार्यकाल तीन वर्षको हुन्छ । राजाले नै मंत्रिपरिषदका सदस्यहरूको छनौट गर्छन र तिनिहरूको कार्यकाल 5 बर्षको हुन्छ ।भूटानमा संविधान जारी भएको मिति जुलाई 18, 2008 हो । यस अनुसार कार्यकारी अंगमा राज्य प्रमुखमा राजा जिग्मे खेसर नामग्याल वाङचुक, सरकार प्रमुख: प्रधानमन्त्री जिग्मे थिन्ले, मन्त्रि परिषद: ल्येन्गे सुन्छोग – राजाबाट मनोनित एवं राष्ट्रिय सभाबाट अनिमोदित र पाँच वर्षे अवधिका लागि काम गर्ने छन् । यहाँ पहिलो चुनाव मार्च 2008 मा सम्पन्न भएको हो ।
व्यवस्थापकीय अंगमा दुई सदनात्मक ब्यबस्था छ । माथिल्लो सदन राष्ट्रिय परिषद गैर राजनीतिक, चार वर्षे अवधि; तल्लो सदन राष्ट्रिय सभा हुने गर्छन । पछिल्लो पटक राष्ट्रिय परिषदको निर्वाचन डेसम्बर 31, 2007 र जनवरी 29, 2008 मा सम्पन्न भएको हो भने राष्ट्रिय सभाको निर्वाचन मार्च 24, 2008 मा सम्पन्न भएको थियो ।।
भूटानलाई तलका बीस जिल्लामा बाडिएको छः
विश्वको सबैभन्दा सानो अर्थव्यवस्थाहरूमाझ एक भूटानको आर्थिक ढाँचा मुख्य रूपमा कृषि र वन क्षेत्रहरू र त्यहाँ निर्मित जल बिद्युतलाई भारतको विक्रयमा निर्भर छ । यस्तो मानिन्छ कि यही तीन वस्तुबाट भूटानको सरकारले 75% कमाई गर्दछ । कृषि जुन यहाँको मानिसहरूको आधार हो त्यसमा 90% भन्दा बढि मानिसहरू निर्भर छन् । औद्योगिक उत्पादन लगभग नगण्य मात्रामा रहेको छ नाम मात्रको उद्योगहरू कुटीर उद्योगको श्रेणीमा पर्छ । भूटानमा जल बिद्युत र पर्यटनको क्षेत्रमा असीमित सम्भावनाहरू छन् ।
भूटानको जनसङ्ख्या करिब 6 लाख 72 हजार छ ।भूटानको लगभग आधा मानिसहरू भूटानको आदीवासी हुन, जसलाई गांलोप भनिन्छ र तिब्बतको केही जातीहरूसँग यीनीहरूको निकटको सम्बन्ध छ । यस वाहेक अन्य जातीहरूमा नेपाली छन् र यीनीहरूको सम्बन्ध नेपालसँग छ । त्यस वाहेक शरछोगपा र ल्होछामपा जातीहरू छन् । यहाँको आधिकारिक भाषा जोङखा हो, यीनीहरूको साथसाथै यहाँ थुप्रै अन्य भाषाहरू बोलिन्छ, जसमा केही त बिलिन हुने अबस्थामा छन् ।भूटानमा आधिकारिक धर्म बौद्ध धर्मको महायान शाखा छ, जसको अनुसरण देशको लगभग तीन चौथाई जनताले गर्दछन । भूटानको 25 प्रतिशत जनसंख्या हिन्दू धर्मको अनुयायी छन् । भूटानको हिंदू धर्मी नेपाली मूलका मानिसहरू हुन्, जसलाई ल्होछामपा पनि भनिन्छ । करिव एक लाख ल्होछामपालाई सन् 1989 मा देशबाट निकालिएको थियो । पूर्वी नेपालमा एक लाख जनता र भारतमा 30 हजार जति शरणार्थीका रूपमा बसिरहेका छन् । उनिहरूले शरणार्थी सम्बन्धि राष्ट्रसंघीय उच्चायुक्त र नेपाल सरकारबाट केही राहत र सहयोग् पाउछन् । भूटानी शरणार्थीको पुनर्वास कार्यक्रम अर्न्तर्गत हालसम्म 40 हजार शरणार्थी पुनर्वासका लागि विदेश प्रस्थान गरिसकेका छन् । संयुक्त राज्य अमेरिकाले हालसम्म 34 हजार 129 शरणार्थीलाई पुनर्वासमा लिइसकेको छ ।
भुटान विश्वको ती केही देशहरूमा पर्दछ, जसले आफुलाई शेष विश्वबाट अलग राख्दै आईरहेको छ र आज पनि केही हदसम्म यहाँ विदेशीहरूको प्रवेश नियंत्रित छ । देशको धेरै जसो मानिसहरू साना ग्रामिण क्षेत्रमा बस्छन र उनीहरू कृषिमा निर्भर छन् । बिस्तारै-बिस्तारै शहरीकरणले देशमा गती लिइरहेको छ । बौद्ध विचार यहाँको जीवनको महत्वपूर्ण भाग हो । तीर धनुष खेल यहाँको राष्ट्रिय खेल हो ।
थिम्पु बजार
थिम्पु बजार1
थिम्पु बजार2
थिम्पु बजार3
बुद्ध प्वाइन्ट
बुद्ध प्वाइन्ट1
टाईगर नेस्ट
टाईगर नेस्ट1
