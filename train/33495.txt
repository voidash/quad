फुटबल अफ्गानिस्तानको दुई अत्याधिक चर्चित तथा लोकप्रिय खेल मध्येको एक खेल हो । अफ्गानिस्तानमा क्रिकेट र फुटबल खेल अत्याधिक चर्चित खेल हुन् ।. सन् 1948 देखि अफ्गानिस्तान फुटबल महासंघ र अफ्गानिस्तान राष्ट्रिय फुटबल टिमले फिफामा सहभागीता जनाएका थीए ।
अफ्गानिस्तान राष्ट्रिय फुटबल टिमले सन् 2003 को एसिएन कप छनोट चरणमा नेपाललाई 2-1 गोल अन्तरले पराजित गर्दै ऐतिहासिक सफलता हात पारेको थियो । 2011 को साफ च्याम्पियनसिपमा अफ्गानिस्तानले दोस्रो स्थान हात पारेको थियो । त्यतिबेला अफ्गानिस्तान फाइनलमा भारतसँग पराजित हुँदै उपाधि जित्न असफल रहेको थियो । भने 2013 मा नेपालमा भएको साफ च्याम्पियनसिपमा भने भारतलाई नै पराजित गरि पहिलो साफ च्याम्पियनसिपको उपाधि जित्न सफल भएको थियो ।
अफ्गानिस्तानमा पहिलो फुटबल खेल चारवटा विद्यालयका टिमहरूले सन् 1923 मा खेलेका थिए । ती चार टिमहरू मक्ट्याब हबिबियह्, मक्ट्याब इस्टेग्हल्, तफ्रीह् टिम तथा मोहजेर टिम रहेका थिए ।
अफ्गानिस्तानको सबैभन्दा पहिलो फुटबल क्लब मह्मोउदीह् एफसी हो । यो क्लबको स्थापना सन 1934 मा भएको थियो । यस क्लबले भारतमा फुटबल मैत्रीपूर्ण तथा अभ्यास खेलहरू खेल्नका निम्ति 3 वर्ष पछि भ्रमण गरेको थियो । जतिबेला यस टिमले भारतमा कुल 18 खेल खेलको थियो । जसमध्ये 8 खेलमा जित, 9 खेलमा हार तथा 1 खेलमा बराबर गरेको थियो । अरीयाना काबुल एफसी अफ्गानिस्तानको दोस्रो फुटबल क्लब हो । जसले इरान भ्रमण गरेको थियो, जुन क्लबले कुल 3 खेल खेली 1 मा जित र 2 खेलमा हार बेहोरेको थियो ।
अफ्गानिस्तानले सन् 1984 देखि 2002 सम्मको समयवधि भित्र कुनै पनि अन्तर्राष्ट्रिय फुटबल प्रतियोगिताहरूमा सहभागीता जनाएको थिएन ।
अफ्गानिस्तान फुटबल हालको समयमा केही रूपमा निकै उत्कृष्ट हुँदै गइरहेको छ । सन् 2013 मा अफ्गानिस्तान राष्ट्रिय फुटबल टिमले नेपालमा आयोजना भएको 2013 साफ च्याम्पियनसिपको फाइनलमा भारतलाई पराजित गर्दै पहिलो पटक साफ च्याम्पियनसिपको उपाधि जित्न सफल भएको थियो ।
वर्तमान समयमा अफ्गानिस्तानमा मुख्य रूपमा दुईवटा लिग हुने गर्दछ । काबुल प्रिमियर लिग जसमा काबुल सहरका 12 वटा टिमहरूको सहभागीता रहने गर्दछन् । यस्तै महिला काबुल लिगमा भने 17 वटा महिला फुटबल टिमहरूको सहभागीता रहने गर्दछ ।
