कर्फबल/कर्फबल नेदरल्याण्डको राष्ट्रिय खेल पनि हो ।
कर्फबललाई सन् 1928को ओलम्पिकमा पहिलोपटक प्रदर्शन खेलका रूपमा समावेश गरिएको थियो । यो खेलले युरोप, अमेरिका हुादै एसियामा पनि छाप जमाउन थालिसकेको छ । नेपाल भित्रिएको छोटो समयमा नै यो खेलप्रति युवाको आकर्षण बढ्न थालेको छ । बास्केटबल संग तुलनात्मक रूपमा समानता देखिने यो खेलमा महिला र पुरुष खेलाडीको समान सहभागिता हुने भएकोले पनि यसप्रति युवाको आकर्षण बढ्दै गएको छ। कर्फबलको एउटा टिममा चार महिला र चार पुरुष खेलाडी हुन्छन् । कर्फबलमा खेलको अन्तर्राष्ट्रिय मान्यता अनुरूप महिला खेलाडीले घुडाभन्दा माथिको स्कर्ट प्रयोग गरिन्छ ।
बास्केटबलका बास्केटबलमा स्कोर हुन्छ भने कर्फबलमा गोल गरिन्छ । बास्केटबलमा जस्तै कर्फबलमा 11.6 फिट अग्लो पोलमा गोल गर्नुपर्छ । कर्फबल खेलाडीका लागि उचाइ लाभदायी पक्ष हो । युरोपेली खेलाडीहरू प्रायः अग्ला हुने भएकाले उनीहरूका लागि यो खेल तुलनात्मक रूपमा सहज हुने गर्दछ ।
छिमेकी देश भारतमा कर्फबल 34 वर्ष अघि भित्रिएको थियो तर नेपालमा यो खेल भित्रिएको भर्खरै एक वर्ष भए पनि यो खेलप्रति रुचि राख्नेको सङ्ख्या भने बढ्दैछ । काठमाडौका विभिन्न स्कूल र कलेजहरूले आfना वाषिर्क खेलकुद क्यालेण्डरमा कर्फबललाई पनि समावेश गर्न थालिसकेका छन् । काठमाडौाका रिब्स, लोयल्टी, आइडियल, गि्रनल्यान्ड, भेनस, पब्लिक माउण्ट ग्लोरी, जगत् मन्दिर, ह्वाइटफिल्डलगायत स्कूलहरूले कर्फबल प्रशिक्षण सुरु गरिसकेका छन् । 
नेपाल भित्रिएको छोटो समयमा नै कर्फबलले एसियन कर्फबल प्रतियोगितामा समेत सहभागिता जनाइसकेको छ । नेपाली खेलाडीले भारतीय प्रशिक्षक सचिन्दर कुमारको प्रशिक्षणमा छ महिनाको अभ्यासपछि एसियन कर्फबल प्रतियोगितामा सहभागिता जनाएको थियो । एसियन कर्फबल प्रतियोगितामा नेपाललगायत भारत, कोरिया, चीन, ताइपेई, हङकङ, पाकिस्तानका खेलाडीहरूको सहभागिता रहेको थियो । प्रतियोगितामा नेपाली र पाकिस्तानी महिला खेलाडीहरूले कर्फबलकेा पोशाक प्रयोग गर्न हिच्किचाहट प्रकट गरेका थिए । दोस्रो एसियन कर्फबलमा नेपाल र पाकिस्तानको यो पहिलो सहभागिता थियो । पाकिस्तानकी एक महिला खेलाडीले आफूलाई कर्फबल रमाइलो लागेको भए पनि यसमा प्रयोग हुने पोशाक भने केही असहज भएको बताएकी थिइन् । कर्फबलमा बास्केटबल जस्तै दौडनु, उफ्रनु र बल खोस्नुपर्ने हुनाले एसियाका केही देशका महिला खेलाडीलाई शुरुमा स्कर्ट प्रयोग असहज हुने गरेको छ ।
अन्तर्राष्ट्रिय स्तरमा कर्फबलका वाषिर्क 31 वटा प्रतियोगिता हुने गरेको छ | 2008मा भारतको जयपुरमा असारको पहिलो हप्ता भएको दोस्रो एसियाली कर्फबल प्रतियोगितामा नेपालले सातौ स्थान हासिल गरेको थियो । पहिलो पटक कर्फबलको अन्तर्राष्ट्रिय खेलमा सहभागिता जनाएको नेपाली टिमले भारत, हङकङ, दक्षिण कोरियाजस्ता सशक्त टिमको सामना गर्नुपरेको थियो । एक महिनाको अभ्यासपछि सोझै एसियाली खेलमा सहभागिता जनाएको नेपालले भारत, हङकङ, दक्षिण कोरिया र पाकिस्तानसाग पराजय भोग्नुपरेको थियो । अन्य देशका अग्ला र अनुभवी खेलाडीका अगाडि नेपालका खेलाडीको जमात केही होचा र थोरै अनुभवी रहे पनि नेपालको प्रदर्शन प्रशंसित नै रहेको थियो । एसियाली प्रतियोगितामा नेपाललाई भारतले 16-13 गोलले, दक्षिण कोरियाले 15-7 गोलले, हङकङले 35-7 गोलले र पाकिस्तानले नेपाललाई 16-13 गोलले हराएको थियो । 
एसियाली खेलमा नेपालकी खेलाडी भावना लामा सबैभन्दा कम उमेरकी खेलाडी बनेकी थिइन् । 
सन 1978 देखि हरेक 4 वर्षमा आयोजना हुन थालेको अन्तर राष्ट्रिय प्रतियोगिता का विजेता हरू देहाय वमोजिम छन|
