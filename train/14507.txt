माहाकुलुङ गाउँपालिका नेपालको एक हिमाली गाउँपालिका हो । नेपालमा 744 स्थानीय तह लागू हुँदा सोलुखुम्बुमा साविकका गुदेल, छेस्काम र बुङ गाउँ विकास समितिहरूलाई समेटेर माहाकुलुङ गाउँपालिका बनाइएको हो । माहाकुलुङ गाउँपालिकको कूल जनसंख्या 11,452 रहेको छ । यसको क्षेत्रफल 648.05 वर्गकिलोमिटर रहेको छ । यस गाउँपालिकाको केन्द्र साविकको बुङ गाविसको कार्यालयमा राखिएको छ । यस गाउँपालिकालाई 5 वडामा विभाजन गरिएको छ । यस गाउँपालिकाको सिमाना पूर्वमा सङ्खुवासभा जिल्ला, पश्चिममा खुम्बु पासाङल्हामु गाउँपालिका र सोताङ गाउँपालिका, उत्तरमा खुम्बु पासाङल्हामु गाउँपालिका तथा दक्षिणमा खोटाङ जिल्ला र भोजपुर जिल्लासम्म फैलिएको छ ।
