बोगटी नेपाल, भारत तथा अन्य स्थानहरूमा बसोबास गर्ने हिन्दू धर्मावलम्बी विशेषतया नेपालीहरूको थर हो। बोगटी भन्ने थर प्राचीन थर होइन । प्राचीन र मध्यकालमा राज्य शासनको पद ब्रह्मम, बक्शिको विकृत रुपबाट बनेको शब्द बोगटी हो । यो शब्दले नेपाली समाजमा थरको मान्यता पाएको हो । राजदरवारसंग सम्बन्धित पद बाट बनेको थर भएको ले यस पदमा बस्नेहरु बोगटी थरले परिचित भएका हुन् । कालान्तरमा यो पदबाट बनेको थर बिभिन् बर्ग समुदायका जातिहरुले पनि लेख्न थाले जसको कारण फर-फर इतिहास ,चिनारी भएका बर्ग समुदायमा यो थर लेख्नेहरु देखिन पुगेका हुन् । नेपालको स्थान अनुसार फरक -फरक पहिचान र मान्यताका बोगटी भेटिन्छन । 
नेपालमा ब्राह्मण, ठकुरी, क्षेत्री, वैश्य र शुद्र सम्मनका जातिले बोगटी थर लेखेका छन् । राजदरवारको न्याय प्रशासन हेर्ने, राजदरवारमा कार्यगर्नेले पनि बोगटी थर लेखे । त्यस्तै डोटी बोगटानमा बसोबास गरेकोले पनि बोगटी थर लेखे, हचुवाको भरमा ठुलो देखिन केहि वैश्य जातिले पनि बोगटी थर लेखे यो कुरा देखिएको छ । ब्राहमण बोगटी बैतडीमा छन् । ती भारद्वाज गोत्रीय हुन् । ठकुरी बोगटी डोटी बोगटानमा छन् | ती शौनक गोत्रका हुन् । क्षेत्री बोगटीहरूको गोत्र फरक फरक छ । यिनीहरू कश्यप, कौसिल्या, कौशिक ,सुना ,सुनाम ,काँशी गोत्रका भेटिन्छन् । त्यसैले गर्दा 60 धान 60 बोगटी भन्ने उखान छ । 60 किसिमका धानको जात भए जस्तै 60 किसिमका बोगटी जात छन् ।
नेपालमा वोगटी थर लेख्नेहरूका सम्बन्धमा खोज अनुसन्धान गर्दा डोटी बोगटानका ठकुरी वोगटीहरू बाहेक अन्यत्रका बोगटीहरूले आफूलाई क्षेत्री भन्ने र क्षेत्री जातिसँगै वैवाहिक सम्बन्ध गर्ने गरेको पाईन्छ । तिनका कुलदेवतापनि फरक–फरक छन् । तिनका गोत्रपनि फरक–फरक देखा पर्दछ । जानकारीमा आए अनुसार निम्न तालिकामा वोगटी थर लेख्नेहरूको बसोबास भएको स्थान र गोत्र पहिचान उल्लेख गरिएको छ । :-
काम, स्थान र पदको आधारमा थर, थरभित्र पनि विविधता स्थान, काम, पद र निगाहाका आधारमा थरबनेका धेरै छन् । भण्डारको कामगर्ने भण्डारी, ज्योतिषि गर्ने जोशी, रोस्या को कामगर्ने रोस्यारा, पानीभर्ने पनेरु, फूल टिप्ने फूलारा, पूजाको कामगर्ने पूजारा, पूजारा अन्तरगत ब्राह्मण र क्षेत्री दुवै थरका पाईन्छन् । निरोली बसेका निरौला । लेखनको कामगर्ने लेखक, पाठ वाचन गर्ने पाठक, बेलका रुखमुनि बास बसेको बेलवासे, सापकाटेर सापकोटा, खड्क चलाउँने खड्का, मल्ल युद्ध जित्ने मल्ल, ब्रह्म÷ब्रह्म भनिने प्रधानमन्त्रीको पदमा बस्ने बम, दिल्ली शुल्तानको निगाहाले पाएको शाह शाही पदपी धारण गर्ने शाही र शाह यिनै पदपीबाट बनेका थरहरू यसै प्रकार बनेका हुन्। त्यस्तै विटकर उठाउँनेलाई विष्ट आज अधिकांश विष्ट थरका क्षेत्रीहरू हाम्रो समाजमा छन् । तिनै मध्ये बैतडी क्षेत्रमा बसोवास गर्ने गौतम र कश्यप गोत्रीहरूमै कसैलाई काला विष्ट, गोरा विष्ट भनिन्छ । कठायत र विठारी थरका क्षेत्रीहरू पनि हाल विष्ट थर लेख्न थालेका छन् । यी डोटी गडसेरा क्षेत्रमा छन् । भारद्वाज गोत्री विष्ट डोटी गडसेराको बिसफरामा बस्छन् । यी भारद्वाज गोत्रीय विष्ट आफूलाई ठकुरी भन्दछन् । यस्तै उपल्लो वोगटानमा विष्टको अपुताली खाएर विष्ट बनेको शौनक गोत्रका विष्ट बम पनि छन् । यी पनि आफुलाई ठकुरी मान्दछन् । उपल्लो मुस्ताङमा अहिले पनि विष्ट राजा छन् । वर्तमानमा जिङ्गेप्रवर विष्टलाई त्यहाँका जन्ता आफ्नो राजा ठान्दछन् भने अन्यत्र पनि धेरै गोत्रीय विष्ट थरकाहरू छन् । यिनीहरूका गोत्र अलग–अलग रहेको पाईन्छ तर दार्चुला क्षेत्रमा बसोबास गर्ने सान्डिल्य गोत्रीय विष्ट थरका उपाध्याय ब्राह्मण छन् । तिनीहरू त्यहाँ पूजापाठ तथा जजमानी गर्ने गर्दछन् । अछाममा सान्डिल्य गोत्री रावल छन् । ती क्षेत्री हुन् । रावल पनि कश्यप, शौनक, कौडिन्य, रवि सहितका धेरै गोत्रका छन् । डोटी निरोली र पूर्वमा रहेका भण्डारीहरू भारद्वाज, धनन्जय र मान्डव्य गोत्रीय बाहुन छन् । भण्डारी थरका क्षेत्रीको संख्या पनि हाम्रो समाजमा कम छैन । डोटी, वैतडी, दार्चुला, बाजुरा, बझाँङ्ग देखि डडेल्धुरा सम्ममा क्षेत्री भण्डारीहरू छन् । क्षेत्रीले लेख्ने वोहरा थरका जैसी ब्राह्मण डडेल्धुरामा छन् । यी गर्ग र गौतम गोत्रीय वोहरा जैसी बामन हुन् । डडेल्धुरामा दलित जातिले लेख्ने भूल थर लेख्ने क्षेत्री छन् । हाल यिनीहरू धामी, रावल, मल्ल सहितका अन्य थर लेख्ने गर्दछन् । डोटी फुर्सील गर्खामा पनि भूल जातिका क्षेत्री छन् । यी भूलपनि वर्तमानमा वोगटी थर लेख्छन् ।
डोटी रैका राज्यकालमा रिपु मल्ललाई ल्याउँन जाँदा जुम्लाका राजाले रिपु मल्लको तौल बराबरको सुन ल्याउँन भने पछि, त्यो तौल बराबरको सुन लगि त्यो सुन लुकाई सुनको जलप लगाएर सुन हो भनी ढाँटी रिपु मल्ल बराबरको सुन दिई रिपु मल्ललाई जुम्लाबाट ल्याएको र जुम्लाका राजाले पछि थाहा पाउँदा त्यो जलप लगाएको सुन लानेलाई चोर, ढाँट, माटी, ठग जस्ता थर दिएका थिए । यी चोर, ढाँट, माटी जस्ता थरका क्षेत्रीहरू अझै डोटी क्षेत्रमा रहेका छन् । आधा दिनको रति खड्को आधादिनको रति चोर तत्कालीन चोर थरका क्षेत्रीलाई भन्ने गरिन्छ । कश्यप, गौतम, अत्रि, भारद्वाज, कौशिक गोत्रका खड्का पनि छन् । वाग्लुङको धुल्लु र धनथापमा क्षेत्री जातिले लेख्ने थर थापा थर लेख्ने बाहुन छन् । यिनले वर्तमानमा लामिछाने लेखेकाछन् । त्यस्तै स्वर्गद्वारी छेउको मध्यकालीन उदयपुर र प्यूठान राज्य र आसपासमा कार्की थर लेख्ने बाहुन छन् । यी कार्की थरका बाहुन त्यहाँका राजाहुँन् । यिनले वर्तमानमा अधिकारी र घिमिरे थर लेख्ने गरेकाछन् । कार्की राजाको विषयमा वि.स.1863 वैशाष शुक्ल त्रयोदशीमा डिठ्ठा विश्राम खत्रीलाई लेखिएको पत्रमा भनिएको छ । स्वति श्री राजा व्राह्मन रुद्रमनी कार्कीके अघिदेषि दांग, प्यूठानलाई मानि आयाको मान्नु गरी आज पनि थामी बक्यौं भन्या मर्जी मोहर आयो तसर्थ अघिदेखि प्यूठान दागलाई मानी तारी तीरी आयाको दैदस्तूर तारी श्रीसर्कार महाराजाको जयमनाई आसिर्वाद दि चलन भोग्यागर उदयपुर भर अम्मवलको वहाली चलाई दियौं । भनिएको छ । डोटी कत्यूरी पाल राजाका वंशज कत्युरी नरेश हरू रैका राज्य कालमा ब्रह्मवकोटि मा नियूक्त भएपछि पालबाट ब्रह्मवकोटि, वकोटि, वोगटी रजवार हुँदै हाल बम, बम रजवारमा परिणत भएका छन् । यी यस देव भूमिका तत्कालीन पाल राजाका वंशज मानिने ठकुरी हुन् । वोगटी थर लेख्ने ठकुरी, ब्राह्मण, क्षेत्री मात्र छैनन् । यो थर लेख्ने हालका दिनमा त वैश्यहरु पनि भेटिन्छन् । 60 धान 60 वोगटी भन्ने चलननै छ । यसको मतलव 60 किसिमका धानको जात भए्जस्तै 60 किसिमका वोगटी थर लेख्नेहरू हाम्रो समाजमा छन भन्ने हो । डोटी जिल्लाको सेती नदी आसपास र उपल्लो वोगटानको केही गाउँ र सिमा क्षेत्रका केही स्थानहरूमा खड्का, विष्ट, कुँवरसँग वैवाहिक सम्बन्ध गर्ने वोगटी र बमहरू पनि छन् । तिनीहरूको र तल्लो वोगटानका बम, रजवार र वोगटी ठकुरीहरूको वैवाहिक सम्बन्ध फरक रहेको छ । देवता फरक छ, मानमर्यादा रहन–सहन, मौलिक बोलीभाषा, मान्यता, संस्कार र इतिहास फरक छ । डोटी रैका राजाले जारी गरेका ताम्रपत्रमा साँक्षी बसेका ठकुरी वोगटी रजवारहरूको वंशज तल्लो वोगटानका ठकुरीहरू मानिन्छन् । किनभने तिनीहरूसँग ती नाम उल्लेख भएको वंशावली छ र वोगटानको रजवारी, जिम्मेवाली, मानाचावलका पट्टा छन् । यिनको कोट तथा दरवार तल्लो वोगटानको रिसेडीमा छ । बम, रजवार, वोगटी रजवार थर लेख्ने यी ठकुरीहरू तल्लो वोगटानमा बसोबास गर्दछन् । आफ्नै विहेवारी चलेका ठकुरीहरू मल्ल, शाही, शाह, सिह, देउवा ,चन्द, राठौर सहितकासँग मात्र वैवाहिक सम्बन्ध गर्दछन् । तल्लो वोगटानका ठकुरीहरूको विहेवारी हुने स्थानहरू – डोटी राजपुर, डुमराकोट, गडेसेरा चौकी, चोरेला, गुठेउरी, लिडकेकोट जोरायल र सहजपुरका शाही, पचनाली, दियाली, तिछाडाका र बझाङ्ग मल्ल र डोटी डौडका सिह, अछामका शाह, वैतडी स्वराडका उदयदेउ अन्तरगतका चन्द, देउवान र मटेलाका देउवा र वोगटानका प्रतिहार चन्द आदि । तल्लो वोगटानका ठकुरीहरू सबै खाले ठकुरीसँग विहेवारी गर्दैनन् । कुलखान्दान हेरेर आफ्नो खान्दानसँग बिहेवारी चलेको ठकुरीहरुसँगमात्र विहेवारी गर्ने चलन छ । हालका दिनमा अछाम, डोटी ,डडेल्धुरा र अन्यत्रका धामी, वोहरा, चलाउने, गट्टी, वगडी, महता, भूल, जेठारा सहितकाहरू पनि वोगटी थर लेख्छन् । यी अछाम, बझाङ्क, बाजुरा, डोटी, डडेल्धुरा देखि कञ्चनपुर र कैलाली टिकापुर, लम्की सहितका क्षेत्रमा फैलिएका छन् । 16 औ शताब्दी तिर कर्णाली मुगु भेगका एक जना रजौटा गगनसिह राजले मष्टो पूज्ने खस भनिएकालाई जनै दिएका छन् । यसरी राजालाई खुसी बनाएर जनै पाउँने जातहरूमा हिरामनी वोगटी बुढाथोकी, कार्किबोगटी, महत, रोकाया, भुम, भडारी, बुढाथोकी, रावल, वोहरा, कठायत, विष्ट जस्ता थर लेख्नेहरू भएको एक पुरानो कागजमा उल्लेख भएको प्रमाण फेला परेको छ । यसमध्ये वोगटी लेख्ने पनि देखिएका कारण डोटी वोगटान भन्दा अन्यत्र ठकुरी वोगटी नभएको थाहा हुन्छ । बाजुरा जिल्लाका पाण्डुसेन, मार्तडी, कोल्टी, बिच्छयाँ क्षेत्रमा भोटे जनजाती मानिनेहरु वोगटी र विष्ट थर लेख्छन् । नेपालमा वोगटी थर लेख्नेहरूका सम्बन्धमा खोज अनुसन्धान गर्दा डोटी वोगटानका ठकुरी वोगटीहरू बाहेक अन्यत्रका वोगटीहरूले आफ्नो क्षेत्री भन्ने र क्षेत्री जातिसँगै वैवाहिक सम्बन्ध गर्ने गरेको पाईन्छ । तिनका कुल देवता पनि फरक–फरक छन् । तिनका गोत्र पनि फरक–फरक देखा पर्दछ । जानकारीमा आए अनुसार निम्न तालिकामा वोगटी थर लेख्नेहरूको बसोबास भएको स्थान र गोत्र पहिचान उल्लेख गरिएको छ । 
माथि उल्लेति मध्ये एक थरी वोगटी आफुलाई ठकुरीबाट विग्रेको वताउँने गर्दछन् । यस अन्तरगतकाहरूका देवताले तिनलाई लामहडे भनेर सम्वोधन गर्दछ । तिनको धामी काम्दा लामाहड 12 वोगटान मेरै हो भन्दछ । कुनै समय ठकुरीबाट बिग्रेको कारण यिनलाई लामडे भनिएको हुन सक्छ । वैवाहिक सम्बन्ध पनि गैर ठकुरी जाति मानिने खड्का, कुवँर सहितकाहरूसँग रहेका यी लामहडे भनिने वोगटीहरू डोटी वोगटान भन्दा उत्तर क्षेत्रमा भेटिन्छन् । यिनको भनाई अनुसार आफ्नो परिवार पनि ठकुरी खान्दानकै वोगटी हो । डोटी वोगटानबाट सयौ वर्ष पहिले दुइ बाजे डोटीको उत्तरी क्षेत्रमा आएको र त्यहाँ आउँदा खड्का र कुँवर जातकी परमसून्दरी कन्या देखे पछि विवाह गर्न ईच्छुक भए खड्का, कुँवरहरूले पनि ठकुरीको छोराहरू देख्दा खुशिले गदगदहुँदै छोरीको विवाह तीसँग गरिदिएको कारण ती त्यतै बसेको र तीबाट जन्मेका सन्तान तथा खड्का, कुवँरका भान्जा भान्जीलाई अन्य ठकुरीले स्वीकार नगरे पछि ठकुरी बाट झरेकाहुन । यसैले गर्दा देवताले लामडे भनेर सम्बोधन गर्ने र ठकुरीले पनि आफ्नो स्तरको नमान्दा गैरठकुरीसँग यिनको वैवाहिक सम्बन्ध भएको हो भनिन्छ । यी सौनम÷शौनक गोत्रका वोगटीका सन्तानहरू डोटी कपल्लेखीको गुम, खतिवाडाको खुल्लेख, डौडको पाटाखानी सहितका क्षेत्रमा फैलिएर रहेको वाताईन्छ । वोगटी थर पदवाट बनेको थर हो । डोटी क्षेत्रमा वोगटी थर लेख्नेहरू डोटीको काँडा, मुडेगाउँको कठाली, पधेडा, कफलेकी, स्याल, वाईल, सिलगडी, भल्मा, गगुडा पालडी, काँडामाडौ, फुर्सिल, तिखातर, अतुराली सहितका धेरै स्थानहरूमा बसोबास गर्दछन् । अछामको मार्कु, मंगलशेनको लक्षिमना, कुन्ती वंण्डाली गाउँ विकास समितिको मिस्तुर सहितका क्षेत्र, घँगुरकोट थाँटी सहितका स्थानमा डाँडीगडे, टिकाडुग्ना, कुच्छीमा पनि रहेकाछन् । त्यस्तै बाजुरा, बझाङ, डदेल्धुरा, सुर्खेत, दैलेख, कालिकोट, जुम्ला ,हुम्ला, कास्की, चितवन, तनहुँ, सहितका स्थानहरूमा वोगटी थर लेख्नेहरू भेटिन्छन् । यी वोगटीहरूको वैवाहिक सम्बन्ध कुँवर, खड्का, विष्ट, रावल, भण्डारी, कार्की, वुढा सहितका अन्य क्षेत्री जातिसँग रहेको भेटिन्छ । म्याग्दीको रत्नेचौर क्षेत्रमा रहेका वोगटीहरू आज भन्दा 249 वर्ष पहिले डोटीको वोगटानबाट मुक्तीनाथको दर्शन गर्न मुस्ताङ जोमसोम हुँदै त्यहाँबाट रावल र महताको अनुरोधमा ती सँग सँगै म्याग्दी गएर बसेकाहुन भन्ने भनाई छ । म्याग्दी जाने पहिलो व्यक्ति वसन्त वोगटी हुन । यी वोगटीहरूले शिवजीलाई मान्ने भएकाले रत्नेचौर 1 मा शिवको मन्दिर निर्माण गराएकाछन् । म्याग्दीमा शिवनाम र कौशिल्य गोत्रका झण्डै 400 परिवार वोगटीहरू बसोबास गर्दछन् । गोत्र फरक, कुलदेवता फरक, वैवाहिक सम्बन्ध फरक, सामाजिक मान्यता फरक, संस्कार, सँस्कृति र धर्म फरक–फरक रहेका यिनको लेख्ने थर भने वोगटीनै छ । यी मात्र होईन सार्की र गन्दर्भ सम्मका काँशी गोत्र कौशिल्या शाखा बताउँने वोगटी झापा तिर भएको कुरा सुनिन्छ ।
यतिका धेरै वोगटीथर लेख्नेहरू कसरी देखा परे भन्ने सम्बन्धमा खोज अनुसन्धानगर्दा तीन वटा अवस्थाबाट वोगटी थर बनेको पाईन्छ । 
22से 24से राज्यको न्यायसँग सम्बन्धित पदमा बस्नेहरुको थर वोगटी बन्यो । यस्तै कोटका कुरा तथा बोझ वोक्ने वो र कोट बाट कोट÷कोटी हुँदै वो र कोटको एकीकृत शब्द वोकोट बाट वोकोटी तथा वोगटी भएको मानिन्छ । तमामौ नामधारी गोत्र धारी क्षेत्री वोगटीहरुको थर यही अवस्थाबाट वोगटी थरका भएको हो । 
डोटी जिल्लाको वोगटान सौनम गोत्रका वकाटकी सेनको भूमि हो । यहाँ वकाटकी सेनको बसोबास भएको कारण वकाटकीको वकटान भनियो । वकटानको अपभ्रम्स भएर वोगटान भनिएको हो । कुनै समय वोगटानमा बसोबास भएका र वोगटानबाट विस्थापित भएका जातिहरूले वोगटानको बासिन्दा भएको नाताले वोगटी÷वोकटी भनेर लेखे । जस्तै अछामको अछामी, स्वराडको स्वराडी भने जस्तै वोगटानको वोगटी भनेर लेखेको भेटिन्छ । मालिकालाई कुलदेवता मान्ने वैतडीका भारद्वाज गोत्रीय वोकटी ब्राह्मणको थर भट्ट हो । वोगटानमा बसेको कारण यिनको थर वोकटी भएको छ । 
तत्कालीन कत्यूरी पाल राज्यकोे प्रधानमन्त्री स्तरिय र न्याय विभागीय पद ब्रह्म वकोटि, ब्रह्मवकोट, बम वकोटिमा नियूक्तभएकाहरूको राज्यको पदबाट थर वोगटी हुन गएको भेटिन्छ । डोटी वोगटानका समैजी कुलदेवता भएकाहरुको थर पाल राज्यकालको ब्रह्मवकोटि बाट वोगटी भएको थर थियो । यो पद लाई कत्यूरी पाल राज्य विजय गरे पश्चात राइका राजाले पनि डोटीमा निरन्तरता दिएका थिए । रैकाले डोटी पाल राज्य विजय गरेपछि डोटी प्रवेश गर्ने पाल राजाको प्रमूख शाखासँग भएको युद्ध पछिको धितधरममा रहेर पाल राजाका वंशजलाई यो पदमा राखियो र वोगटान क्षेत्र डोटी रैका अधिनस्त राज्यको राजा तोकेर पाल राजाका वंशजलाई दिएपछि पालराजाका वंशज कत्युरी नरेश को पनि थर ब्रह्मवकोटि, बमवकोटि हुँदै यसको अपभ्रम्सबाट वोगटी थर बन्यो । डोटी वोगटानका ठकुरीहरू यो तेस्रो अवस्थाबाट थर बनेका ठकुरी वोगटी हुन् । वोगटी र वोगटान क्षेत्रको नाम मिल्न जाने भएका कारण अनुमान लगाउँदै डोटी जिल्लाको वोगटानलाई आफ्नो पूर्खेउली थलो देख्ने वोगटीहरू पनि छन् । डोटी वोगटानक्षेत्र वोगटी थर लेख्ने सबैको पुर्खेउली थलो होईन । डोटी वोगटान क्षेत्र सौनम गोत्रका वकाटकी सेन राजाको वंशज मानिनेहरुको कत्यूरीहरूको कार्तिकेयपुरी राज्यकालको कत्यूरी राज्य अधिनस्त भूमि हो । वकाटकी सेन पश्चात त्यहाँ कत्यूरी पालराजाका वंशजहरु 14 औ शताब्दी तिर आई बसेकाहुन । यी ठकुरी रजवारहरूको प्रतिष्ठा र अवस्था राम्रो देख्नेहरू यी ठकुरीको गोत्र, वंश, कुलदेवता सहितको पहिचानलाई आफुसँग जोड्दै गलत तर्क गर्दै यी सँग आफ्नो सम्बन्ध देखाउँने प्रयासमा लागेकोे भेटिन्छ । यस्ता गलतहरूको कुरासुन्नेहरू अलमलमा पनि पर्दछन । बास्तबमा भन्ने हो भने यिनका हरेक पहिचानलाई केलाउँदा दुध र पानी छुट्टीए जस्तै सहजै छुट्टीन्छ ।
बाजुरामा भोटे जनजातिहरू बोगटी थर लेख्छन् । डडेल्धुरामा गट्टी थरका बैश्यहरु बोगटी थर लेख्छन । अछाममा चलाउने ,महता ,बटाला जस्ता बैश्यहरु बोगटी थर लेख्छन् । डोटी जिल्लाको तिखातर गाबिस 5 मा बसोबास भएका जेठारा जातिका बैश्येले पनि बोगटी थर लेखेका छन् । डोटी पुर्सिल क्षेत्रमा केही बैश्ये भुल जातिले पनि बोगटी लेखेका छन् । यस्ता धेरै भेटिन्छन् । यसकारण बोगटी थर लेख्ने अनेक थरिका छन् ।
बोगटी थर पद, स्थान सहित विभिन्न अवस्था बाट बनेको एउटा थर भएकोले यसले मान्ने फरक पर्ब ,तिहार हुँदैन । बोगटी थर लेख्नेहरु हिन्दु हुन् । यी अन्तर्गत शिव ,मस्टो ,भगवती, देबी सहितका देवता मान्दछन् । बैतडीका बाहुन बोगटीका देवता मालिका छन् । एक किसिमले भन्ने हो भने नेपालको प्राय अधिकांस जिल्लामा बोगटी लेख्नेहरू बसोबास गर्छन् । हिन्दु धर्म मान्दछन् ।
बोगटी थर लेखने बाहुन, ठकुरी,क्षेत्री बैश्य र दलित भएकोले 
ब्राहमण, ठकुरी, क्षेत्री,बैश्य र दलितसम्मका फरक-फरक बोगटीहरुको विवाह उनको जात मिल्नेसंग उनको परम्परागत मान्यता अनुसार हुने गर्दछ । यो कुरा थाहा नभएकाहरु सबै एकै हुन् कि भनेर अलमल हुन्छन । बोगटी थर लेखनेहरुका गोत्र देवता, रुप-रंग, स्थान,सामाजीक मान-मर्यादा, स्तर, पुर्खेउली, रहन-सहन, खानपिन, बोलिभाषा, वैवाहिक सम्बन्ध जस्ता मौलिक पहिचानहरु फरक-फरक छन् ।
