सुशीला रायमाझी नेपाली चलचित्र कलाकार थिइन्। रेडियो नाटक बाट अभिनय यात्रा सुरू गरेकी रायमाझीले रङ्गमञ्च, ठूलो पर्दा, सानो पर्दामा समेत अभिनय गरेकी थिइन्। सुशीलाले प्रकाश थापाले निर्देशन गरेको चलचित्र सिन्दूर बाट चलचित्र अभिनय यात्रा थालेकी थिइन् । उनले युगदेखि युगसम्म, आमा, सुपरस्टार, कहाँ भेटिएला, सानो संसार, नाता रगतको, माया नगर, म तिमी विना मरिहाल्छु नाता रगतको, लगायतका चलेका चलचित्रमा अभिनय गरेकी छन्। उनले मह जोडीले बनाएको टेलिचलचित्र रङ नम्बर मा पनि अभिनय गरेकी थिइन्। 
अभिनय यात्राकै क्रममा सुशीला रायमाझीले 2032 सालमा सांस्कृतिक संस्थानमा जागिर पाइन्। जहाँ उनले विभिन्न नाटकहरूमा अभिनय गरिन्।
उनले अभिनय गरेको रूपमती टेलिसिरियल बाट नेपाली दर्शकहरूमा उनको जीवन्त अभिनयको गहिरो छाप परेको थियो। दर्शकको रोजाइमा परेकी सुन्दर रूप भएकी र रङ्गमञ्चबाट खारिएर चलचित्र क्षेत्रमा प्रवेश गरेकी कलाकार भए तापनि उनले धेरै चलचित्रमा अभिनय गर्न पाइनन्। जे जति चलचित्रमा अभिनय गरिन् त्यो प्रसंसित थियो।
पछिल्लो समय उनले चलचित्र निर्माण गरेकी थिइन्। उनले निर्माण गरेका चलचित्र धनसम्पत्ति, पिँजडा आदि हुन्। यिनले आफनी छोरी प्रसिद्धिका रायमाझी लाई धनसम्पत्ति चलचित्र बाट डेब्यु गराएकी थिइन्।
उनले अभिनय गरेको अन्तिम नेपाली चलचित्र कालापानी हो।
रायमाझीको क्यान्सर रोगबाट 2068 फागुन 12 गते काठमाडौंको बि एण्ड बी अस्पतालमा निधन भयो। रायमाझीको सोही राती पशुपति आर्यघाटमा परिवारका सदस्यहरु मात्रको उपस्थितिमा दाहसंस्कार गरियो। 


