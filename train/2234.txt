विश्वविमोहन श्रेष्ठ साहित्यकार हुनुहुन्छ। उहाँको जन्म 2013, वैशाख 16 गते तेह्रथुमको म्याङलुङमा भएको हो। उहाँका पिताको नाम चन्द्रमान र माताको नाम मंगलादेवी हो। उहाँहरू तीन भाइ जन्मनुभएको हो। विश्वविमोहन कान्छो छोरा हो। उहाँका प्रकाशित कृतिहरू : 'विश्वविमोहनका केही कविताहरू', 'अङ्गारका धमिला धर्साहरू', 'द हेजी लाईन अफ द कोल', 'एउटा गन्तव्यको खोजीमा' हुन्। उहाँले केही कविता क्यासेटमा स्वर दिनुभएको छ भने केही तयार पार्न अगुवा भई काम गर्नुभएको छ। श्रेष्ठको पहिलो रचना विसं 026 तिर 'तीनजुरे' तेह्रथुम साहित्यिक पत्रिकामा दुइटा मुक्तक प्रकाशित थिए। उहाँले तीनजुरेबाहेक सोपान, स्पन्दन, नवरत्न र सिर्जना को सम्पादन पनि गर्नुभएको छ। उहाँ साहित्यिक पत्रकार संघको अध्यक्ष हुनुभयो। त्यसबाहेक विभिन्न साहित्यिक संस्थामा रहेर काम गर्दै आउनुभएको छ। उहाँले 044को राष्ट्रिय युवावर्षमोती पुरस्कार, 044मा रत्नश्री स्वर्ण पदक, 032मा नेपाल प्रज्ञा प्रतिष्ठानद्वारा आयोजित कविता महोत्सवमा दोस्रा पुरस्कार आदि पाउनुभएको छ। साहित्यिक कार्यक्रमकै सिलसिलामा देशबाहिर पुग्नुभएको छ।


