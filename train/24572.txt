माछापुच्छ्रे गाउँपालिका कास्की जिल्लामा अवस्थित छ । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा कास्की जिल्लामा साविकका माछापुच्छ्रे, सार्दीखोला, घाचोक, लाहाचोक, रिभान, धिताल, धम्पुस र ल्वाङघलेल गाउँ विकास समितिहरूलाई समेटेर माछापुच्छ्रे गाउँपालिका घोषणा गरिएको हो । माछापुच्छ्रे गाउँपालिकको कूल जनसंख्या 21,868 रहेको छ ।
माछापुच्छ्रे गाउँपालिकाको क्षेत्रफल 544.58 वर्गकिलोमिटर रहेको छ । यो गाउँपालिका 9 वडाहरूमा विभाजन गरिएको छ । यसको सीमाना पूर्वमा मादी गाउँपालिका, पश्चिममा अन्नपूर्ण गाउँपालिका, उत्तरमा मनाङ जिल्ला, दक्षिणमा पोखरा लेखनाथ महानगरपालिका र अन्नपूर्ण गाउँपालिकासम्म छ ।
