कोशी : मोरङ • सुनसरी • धनकुटा • तेह्रथुम • भोजपुर • सङ्खुवासभा
बागमती : काठमाडौं • ललितपुर • भक्तपुर • काभ्रेपलाञ्चोक • धादिङ • नुवाकोट • सिन्धुपाल्चोक • रसुवा
लुम्बिनी : नवलपरासी • रूपन्देही • कपिलवस्तु • पाल्पा • अर्घाखाँची • गुल्मी
कर्णाली : डोल्पा • जुम्ला • कालिकोट • मुगु • हुम्ला
सिराहा जिल्ला नेपालको पूर्वाञ्चल विकास क्षेत्रको सगरमाथा अञ्चलमा पूर्वीभागको दक्षिणी सिमानामा रहेको जिल्ला हो। यो जिल्लाको पूर्वमा सप्तरी जिल्ला, पश्चिममा धनुषा जिल्ला, उत्तरमा उदयपुर जिल्ला तथा दक्षिणमा भारतको बिहार प्रदेश पर्दछन। सिराहा जिल्ला सगरमाथा अञ्चलको सबैभन्दा कम क्षेत्रफल र बढी जनघनत्व भएको जिल्ला हो। यहाँ प्राकृतिक रूपमा उत्तरी भेगमा उच्च, पाखो जमीन बढी छ भने दक्षिणी भेगमा होचो र समथर जमीन बढी छ। यस जिल्लालाई 106 गाविसहरू, 6 वटा नगरपालिका, जिल्ला विकास समितिमा क्षेत्रीय सदस्य प्रतिनिधित्वको लागि 17 इलाका र 6 वटा निर्वाचन क्षेत्रमा विभाजन गरिएको छ।
वि.सं. 2018 सालमा नेपाल अधिराज्यको 34 जिल्लाहरूलाई 75 जिल्लामा बिभाजन गर्दा सम्म सिरहा जिल्लाको वर्तमान क्षेत्र सप्तरी जिल्लामा पर्दथ्यो । एकीकरण पूर्व बाइसे–चौबिसे राज्यहरु जस्तै यस भेगका राजा कर्ण सेन थिए । यस राज्यको सिमाना पश्चिम कमला नदी देखि पूर्वमा कोशी नदी सम्म थियो, जसलाई चौदण्डी भनिने गर्दथ्यो । नेपाल अधिराज्यकै दोश्रो विद्यालयको रुपमा वि.सं. 1972 मा राणा प्रधानमन्त्री चन्द्रशमशेरले सिरहामा ”चन्द्र मिडिल स्कूल” खोलेका थिए, जुन अहिले चन्द्र माध्यमिक विद्यालयको नामबाट निरन्तर रुपमा माध्यामिक तहको शिक्षा उपलव्ध गराउँदै आएको छ । वि.सं. 2053 सालमा नजिकैका 5 वटा गा.वि.स.हरु सिरहा, मखनाहा, मानपुर, बसविट्टा र ठेंगही मिलाई यस नगरपालिकाको स्थापना भएको हो । यसलाई 9 वडामा विभाजन गरिएको छ । साविकको सिरहा गा.वि.स. वाट हाल यस नगरपालिकाको वडा 1, 2, 7 र 8, मखनाहा गा.वि.स. वाट हाल यस नगरपालिकाको वडा नंं. 3 र वडा नंं. 4 को केही भाग, मानपुर गा.वि.स. वाट हाल यस नगरपालिकाको वडा नं. 4 को केही भाग र वडा नं. 5, बसविट्टा गा.वि.स. लाई हाल यस नगरपालिकाको वडा नं. 6 तथा ठेंगही गा.वि.स. लाई हाल यस नगरपालिकाको वडा नं. 9 बनाएको छ । महेन्द्र राजमार्गको चोहर्वाबाट यो न.पा. 18 कि.मी. दक्षिणको दूरीमा रहेको छ, जुन कालोपत्र गरिएको सडक छ । महेन्द्र राजमार्गको मिर्चयाबाट सिरहा जोडने सडक ग्राभेल गरिएको छ । त्यस्तै हुलाकी सडक यस न.पा. को वीचवाट हुदै धनुषा र सप्तरी जिल्ला छोएको छ भने दक्षिणी सिमानावाट भारतको विहार राज्य 3 कि.मी. दुरीमा रहेको छ ।
प्रमुख नदीनालाहरूमा कमला, घुर्मी, बलान, मैनवती, खुट्टी, गागन, सर्रे, सहजा, बतहा, जिवा, भेडवा र केही खोलाहरू।
लाहान, सिराहा, माडर, सारस्वर, कल्याणपुर, सुखीपुर, मिर्चैया, गोलबजार, चोहर्वा, धनगडी आदि यस जिल्लाका प्रमुख व्यापारीक महत्वका स्थानहरू हुन।

