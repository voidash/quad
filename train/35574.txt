कुवेर सिंह राना नेपाल प्रहरीका प्रहरी महानिरीक्षक हुन् । उनी नेपालको मन्त्रिपरिषदको निर्णयले मिति 2069 भाद्र 28 गते प्रहरी महानिरीक्षक पदमा बढुवा भएका थिए । उनी 2040 कार्तिक 30 गतेबाट प्रहरी निरिक्षकको पदमा नियुक्त भएका थिए ।
कुबेर सिँग राना मगरको जन्म सन् 1960/6/21 मा भएको थियो। उहाँ पाल्पा जिल्ला राना बौघा गाविस 5 का स्थायी बासिन्दा हुनुहुन्छ । 2017 साउन 6 गते स्वर्गवासी मेजर लीलाविर राना र जोगमाया रानाको कोखबाट जन्मनु भएका महानिरीक्षक रानाका चार दिदीबहिनी, सात दाजुभाई मध्ये पाँचौ हुन् । उनका एक श्रीमती, एक छोरा र एक छोरी छन् ।
महानिरीक्षक राना 2040 साल कात्तिक 30 गते नेपाल प्रहरीमा प्रवेश गर्नुभएको हो । निरीक्षक पदमा भर्ना भएका राना 2046 साल माघ 10 गते प्रहरी नायब उपरीक्षक पदमा बढुवा भएका राना 2054 साल पौष 19 गते प्रहरी उपरीक्षक पदमा बढुवा हुनुभएको थियो । राना 2061 सालमा प्रहरी वरिष्ठ उपरीक्षक, 2065 सालमा प्रहरी नायब महानिरीक्षक र 2068 साल असार 8 गते प्रहरी अतिरिक्त महानिरीक्षक पदमा बढुवा हुनुभएको थियो । उहाँ 2068 साल असार 9 गतेबाट महानगरीय प्रहरी आयुक्तको कार्यालय, रानीपोखरीमा प्रहरी आयुक्तको रूपमा कार्यरत हुनुहुन्थ्यो ।
रानाले सार्क सेवा पदक, प्रसिद्ध सेवा पदक, गोरखा दक्षिण वाहु चौथो, यु-एन। पदक, प्रहरी सेवा पदक, दुर्गम सेवा पदक, त्रिशक्ती पट्ट चौथो, वीरेन्द्र ऐश्वकर्य सेवा पदक, सु-प्रवल जनसेवा पदक लगायतका झण्डै एक दर्जन पदक प्राप्त गर्नुभएको छ ।

