चक्रबहादुर ठकुरी
काठमाडौं, जोरपाटी निवासी चक्रबहादुर ठकुरी 2036 सालदेखि नेपाली काङ्ग्रेस सँग आवद्ध हुनुहुन्छ। 2036को जनमतसंग्रहमा बहुदल प्रचार समिति, जोरपाटीका अध्यक्ष रहेका ठकुरी 2036मा जोरपाटी गाविसका प्रधानपञ्च निर्वाचित हुनुभयो। प्रजातन्त्रको पुनः स्थापनापछि 2048मा गाविस अध्यक्ष निर्वाचित ठकुरी 2052 साल देखि नेपाली कांग्रेसमा क्षेत्रीय सभापति हुनुहुन्छ। 
त्रिभुवन विश्वविद्यालयका स्नातक ठकुरी समाजसेवामा रुचि राख्नुहुन्छ र कथा कविता पनि लेख्नुहुन्छ। प्रजातन्त्रप्रतिको लगाव, समाजसेवी चिन्तन र जनतासँगको निकट सम्बन्धले आफूलाई संविधानसभा सभासदमा विजयी वनाएको बताउने ठकुरी संविधानसभामा आफूले लोकतन्त्र, मैलिक अधिकार र बहुलवादी समाजको निर्माणको पक्षमा आवाज उठाउने बताउनुहुन्छ। उहाँ 2046 सालमा भएको पञ्चायतको समाप्ति र प्रजातन्त्र पुनःस्थापनाको आन्दोलनमा जेल परिसक्नुभएको छ। राजनीति बाहेक उहाँको अर्को पेशा छैन।

