एकदिवसीय अन्तर्राष्ट्रिय क्रिकेट अन्तर्राष्ट्रिय क्रिकेट परिषद का पुर्ण सदस्य राष्ट्र र शीर्ष 6 सहयोगी राष्ट्र बिच खेलिने अन्तर्राष्ट्रिय क्रिकेट हो । एकदिवसीय अन्तर्राष्ट्रिय क्रिकेटमा एक टिमलाई एउटामात्र इनिङ व्यवस्था हुन्छ, उक्त इनिङमा सिमित ओभर उपलब्ध हुन्छ । एकदिवसीय क्रिकेटमा अहिले एउटा इनिङ 50 ओभरको हुने व्यवस्था छ, पहिले एक इनिङमा 55 र 60 ओभर हुनेगर्थ्यो । एकदिवसीय क्रिकेट लिस्ट ए क्रिकेट पनि हो, त्यसैले एकदिवसीय अन्तर्राष्ट्रिय क्रिकेटका सम्पूर्ण तथ्याङ्क तथा रेकर्डहरू लिस्ट एमा पनि रेकर्ड राखिन्छ । सबैभन्दा पहिलो एकदिवसीय अन्तर्राष्ट्रिय इङ्गल्यान्ड र अस्ट्रेलियाबिच जनवरी 5 1971 मा खेलिएको थियोे ।; त्यसपछि अहिलेसम्म 26 राष्ट्रबिच 3,000 भन्दा बढी एकदिवसीय अन्तर्राष्ट्रिय खेलहरू भइसकेका छन् । यो खेलसङ्ख्या यसरी लगातार बढ्नुका विभिन्न कारणहरू छन् जस्तै एकदिवसीय अन्तर्राष्ट्रिय खेल्ने राष्ट्रको सङ्ख्यामा वृद्धि, विभिन्न राष्ट्रका क्रिकेट बोर्डहरूले आफ्नो आम्दानी बढाउन खोज्नु आदि ।
एकदिवसीय अन्तर्राष्ट्रिय क्रिकेटको सङ्ख्यासंगै टिमले बनाउने समग्र रन पनि बढ्दै गइरहेको छ । यो क्रम विगत केही वर्षहरूमा अझ तिव्र रूपमा बढेको देखिन्छ, यसको कारण प्रविधिको विस्तार, नयाँनयाँ खेल्ने शैली, टि20 अन्तर्राष्ट्रिय क्रिकेटको सुरुवात आदि हुन सक्दछ । एकदिवसीय क्रिकेटमा कुनै पनि टिमले 400+ रन बनाउनु भन्दा पहिले बनेको सबैभन्दा बढी एकदिवसीय क्रिकेटको स्कोर 398/5 हो, यो स्कोर श्रीलङ्काले केन्या विरुद्ध 6 मार्च 1996 मा बनाएको थियो ।
सबैभन्दा पहिलोपटक 400 रन दक्षिण अफ्रिका विरुद्ध अस्ट्रेलिया 2005-06 शृङखलाको पाँचौं एकदिवसीय खेलमा बनेको हो । यो खेलमा दुवै टोलीले 400 रन पार गरे र अस्ट्रेलिया एकदिवसीय अन्तर्राष्ट्रिय क्रिकेटमा 400 भन्दा बढी रन बनाउने पहिलो टिम बन्न सफल भयो । यहि खेलमै दक्षिण अफ्रिकाले पनि 400+ रनको लक्ष्य सफलता पूर्वक पूरा गर्यो।
ब्याटिङ पावरप्ले र अन्य फिल्डिङमा भएको विभिन्न प्रतिबन्धको कारणले 400+ को अझ सहज हुदै गएको देखिन्छ । 6 वटा राष्ट्रहरूले एकदिवसीय अन्तर्राष्ट्रिय क्रिकेटमा 400 रन पूरा गरेका छन् । दक्षिण अफ्रिकाले सबैभन्दा बढी 6 पटक 400 रन पूरा गरेको छ ।
एकदिवसीय क्रिकेटको सर्वाधिक स्कोर 443/9 हो जुन 2006 मा श्रीलङ्काले नेदरल्यान्ड विरुद्ध बनाएको थियो ।
22 नोभेम्बर 2015 सम्म, 17 पटक 400+ रन बनेको छ । सबैभन्दा पछिल्लो 400+ रन 25 अक्टोबर 2015 मा दक्षिण अफ्रिकाले भारत विरुद्ध बनाएको 438 रन हो ।
6 वटा राष्ट्रले मात्र एकदिवसीय क्रिकेटमा 400+ रन बनाएका छन् :
टिम सङ्केत
ब्याटिङ सङ्केतहरू
बलिङ सङ्केतहरू
वर्तमान खेलाडी

