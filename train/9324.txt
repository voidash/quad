सीवान अथवा सिवान गणतन्त्र भारतको बिहार प्रान्तमा सारण प्रमंडल अन्तर्गत एक जिल्ला तथा शहर हो। यो बिहारको उत्तर पश्चिमी किनारामा उत्तर प्रदेशको सीमावर्ती जिल्ला हो। जिल्ला सदरमुकाम सिवान शहर दाहा नदी किनारामा बसेको छ। यसको उत्तर तथा पूर्वमा क्रमश: बिहारको गोपालगंज तथा सारण जिल्ला तथा दक्षिण एवं पश्चिममा क्रमश: उत्तर प्रदेशको देवरिया र बलिया जिल्ला छन्। भारतको प्रथम राष्ट्रपति डा॰ राजेन्द्र प्रसाद तथा कतिपय अग्रणी भारतीय स्वतंत्रता सेनानिहरूको जन्मभूमि एवं कर्मस्थलीको लागि सिवानको नाम जानिन्छ।
सिवानको नामाकरण मध्यकालमा यहाँको राजा 'शिव मान'को नामबाट भएको हो। उनको पूर्वजहरू बाबर यहाँ आउने बेला सम्म शासन गरि रहेको थिए। यसको एउटा अनुमण्डल महाराजगंजमा छ जसको नाम यस क्षेत्रमाथी राज गरिरहेको महाराजाको घर अथवा किला स्थित हुनाले पडेको छ। यस जिल्लालाई एउटा सामंत अली बक्शको नामले गर्दा पनि यसलाई अलीगंज सिवान पनि भनिन्छ।
पाँचौँ सदी ईसापूर्वमा सिवानको भूमि कोसल महाजनपदको अङ्ग थियो। कोसल राज्यको उत्तरमा नेपाल, दक्षिणमा सर्पिका नदी, पूर्वमा गंडक नदी तथा पश्चिममा पांचाल प्रदेश थियो। यस अन्तर्गत आजको उत्तर प्रदेशको फैजाबाद, गोंडा, बस्ती, गोरखपुर तथा देवरिया जिलाको अतिरिक्त बिहारको सारण क्षेत्र आठौँ शताब्दिमा यहाँ बनारसको शासकहरूको आधिपत्य थियो। 15 औँ शताब्दिमा सिकन्दर लोदीले यहाँ आफ्नो अधिपत्य स्थापित गर्‍यो। बाबरले आफ्नो बिहार अभियानको बेला सिसवां नजीक घाघरा नदी पार गरेको थियो। पछि यो मुगल शासनको हिस्सा भई हालो। अकबरको शासनकालमा लेखियेको आईना-ए-अकबरीको विवरण अनुसार कर संग्रहको लागि बनाईएको 6 सरकारहरू मध्ये सारण वित्तीय क्षेत्र एउटा थियो र यस अन्तर्गत वर्तमान बिहारको हिस्साहरू आउ थियो।
17औँ शताब्दिमा व्यापारको उद्देश्यले यहाँ डचहरू आए तर बक्सर युद्धमा विजय पछि सन 1765मा अङ्ग्रेजहरूलाई यहाँको दिवानी अधिकार प्राप्त भयो। 1829मा जब पटनालाई प्रमंडल बनाईयो तब सारण र चंपारणलाई एउटै जिल्ला बनाएर संगै राखियो। 1908मा तिरहुत प्रमंडल बने पछि सारणलाई यस संगै गरि यस अन्तर्गत गोपालगंज, सिवान तथा सारन अनुमंडल बनाईयो। 1857को क्रांतिदेखि लिएर स्वतन्त्रता प्राप्त हुने बेला सम्म सिवानको निर्भीक र जुझारु मानिषहरूले अङ्ग्रेजी सरकार खिलाफ आफ्नो लडाई लडे। 1920मा असहयोग आन्दोलनको बेला सिवानको ब्रज किशोर प्रसादले पर्दा प्रथाको विरोधमा आन्दोलन चलाएका थिए। 1937 देखि 1938 बीच हिन्दीको मूर्धन्य विद्वान राहुल सांकृत्यायनले किसान आन्दोलनको आधार सिवानमा राखेको थिए।भारतको स्वतंत्रताको लडाईमा यहाँको मजहरूल हक, राजेन्द्र प्रसाद, महेन्द्र प्रसाद, फूलेना प्रसाद जस्तो महान सेनानिहरूले पुरै देशमा बिहारको नाम उच्च पारेका छन्। स्वतंत्रता पश्चात 1981मा सारणलाई प्रमंडलको दर्जा प्राप्त भयो। जून 1970मा बिहारमा त्रिवेदी एवार्ड लागू भएपछि सिवानको क्षेत्रहरूमा परिवर्तन गरियो। सन 1885मा घाघरा नदीको बहाव स्थिति अनुसार लगभग 13000 एकड भूमि उत्तर प्रदेशलाई स्थानान्तरित गरियो जबकि 6600 एकड जमीन सिवानलाई प्राप्त भयो। 1972मा सिवानलाई जिल्ला बनाईयो।
सिवान जिल्लाको भू-भाग लगभग समतल छ र उत्तर बिहारमा अरु जिल्लाहरू भन्दा उच्च भूमी छ। बरसाद आउँदा बिहारको उत्तरमा रहेको नेपालको पहाड-हिमालबाट पानी बगेर उत्तर बिहारमा बाढी आउँदा सिवानको स्थिति उत्तर बिहारमा सबभन्दा राम्रो हुन्छ, हालाकि यहाँको नदी नाला पानीले खचाचखच भरेको हुन्छ तथा केही सीमावर्ती क्षेत्रमा डुबाउ हुन्छ। 
सिवान जिल्लामा दुई अनुमण्डलहरू छन्।
सिवान जिल्लामा निम्न प्रखण्डहरू छन:
सिवानमा भिन्न भिन्न जाति, समाज, वर्गको मान्छेहरू भिन्न भिन्न प्रकारका वस्त्र धारण गर्छन। सामान्यत: शहरी भागमा बस्ने मान्छेहरू पैंट-शर्ट र महिलाहरू साडी लाउने गर्छन। ग्रामीण भागमा बस्ने हिन्दू जातिका पुरुषहरू पैंट-शर्ट, धोती-कुर्ता, पैजामा-कुर्ता, लुंगी लाउने गर्छनतथा हिन्दू महिलाहरू साडी लाउने गर्छन र युवतीहरू सलवार-समीज, दुपट्टा लाउने गर्छन। मुस्लिम समुदायका पुरुषहरू कुर्ता-पैजामा, लुंगी तथा पैंट शर्ट लाउने गर्छन तथा यस समुदायका महिलाहरू साडी, सलवार-समीज तथा कालो दुपट्टाका साथ साथ बुर्का पनि लाउने गर्छन तथा युवतीहरू सलवार, समीज, दुपट्टा तथा बुर्का लाउने गर्छन।हिन्दू महिलाहरू घाँटीमा मंगलसूत्र अनि सिउँदोमा सिन्दूर लाउँछन।
