बराङ्दी नेपालको पश्चिमाञ्चल विकास क्षेत्र अन्तर्गत लुम्बिनी अञ्चलमा पर्ने पाल्पा जिल्लामा अवस्थित एक गाउँ विकास समिति हो । बराङ्दीको सिमाना पूर्बमा चापपानी, उत्तरमा खानिगाउँ र दक्षिणमा बौघापोखराथोक र बौघागुम्बा सम्म पुगेको छ । यस गाविस मा प्राय बस्याल थर भएका मानिसहरुको बसोबास बाक्लो छ । यस ठाँउको औसत ताप्क्रम 30 डिग्री सेल्सियस र न्युनतम तापक्रम 3 डिग्री सेल्सियस हुने गर्दछ ।
बि.स.2068 को जनगणना अनुसार बराङ्दी गाविस को जनसङ्ख्या 2,351 रहेको छ । यो गाविसमा 566 वटा घर छन ।
चापपानी उदगमस्तल बनाउने मरेखोला यसै ठाउँमा अबस्थित छ । नारायणडाँडा, घिमिरेडाँडा, झिरभंज्याङ, सातानखोला, साफाखुम, फालाले, ढाबखोला आदि यस ठाँउका मुख्य गाउँहरु हुन । जनसङ्ख्या 2,351 रहेको यस्तो ठाउँमा कफी, अदुवा, मौरी पालन तरकारीखेती आदि निकै राम्रोसँग फस्टाएको छ । सदरमुकाम: तानसेनसँग सिमाना जोडिएको यो गाविस को विकास राम्रोसँग भएको पाहिन्छ । टेलीफोन आदि उपलब्ध हुने यस्तो ठाउँमा साक्षरता प्रतिशत निकै कम छ । प्राय मकै, गहुँ, धान यस ठाउँबाट उत्पादन हुने गर्दछन । गिनिज बुक अफ वर्ल्ड रेकर्डस हातमा धेरै बल अटाउने नारायण र दुनियाँ भरी सबैभन्दा ठुलो धातुको महाम्युर्तुन्जय शिव मुर्ति यस ठाँउमा आवस्थित छ । बराङ्दिखोलाको माछा निकै पोशिलो हुने गर्दछ र निकै स्वादिलो पनि छ । बराङ्दी खोलाकै भरमा बराङ्दीका अधिकांस मानिसहरुको जीवन चलीरहेको छ । साधारण तय कच्चा बाटो भए पनि बस, जिप आदि चल्ने गर्दछ ।
यो गाविस मा बस्याल, घिमिरे, न्यौपाने, थापा, राना, विश्वकर्मा, भुशाल, सोमै आदि थर भएका मानिसहरु यस ठाउँमा छन ।
यस गाविस मा मुख्यतय चिलाउने, साल, खल्लुक, आँप, बरेख, आदि काठ यस ठाउँमा पाइन्छ ।
सरकारी लगानिको कारण तानसेन देखि रानीमहल सम्मको बाटो निर्माण भएको छ । करिब 10 किलोमिटर भएको सो बाटो नारायणडाँडा, अहल, हात्तीढुङा, बैगुन्ठे हुँदै रानीमहल पुगेको छ । यस गाविस मा श्री बेद उच्च मा.वि, श्री जन नि.मा.वि. लगायत अन्य विद्यालयहरु छन ।
यस ठाउँमा मालारानी देविथान, श्री शिवालय मन्दिर, कालिका मन्दिर, आदि छन ।
स्याल, गोहोरो, चितुवा, कालिज, मृग, भार्से, सर्प आदि जनावर पाइन्छन ।
