धौलागिरी संसारकै सातौँ अग्लो हिमाल हो। यो धौलागिरी हिमश्रृङ्खलाको पुर्वी छेउमा रहेको छ, जुन नेपाली हिमालयको मध्य भागतिर पर्छ। यो पोखराको उत्तरपश्चिममा अवस्थित छ। यसको पुर्वमा काली गण्डकीको गहिरो गल्छिको अर्कोपट्टि अन्नपुर्ण हिमाल पर्छ, ती मध्ये अन्नपुर्ण प्रथम 8000 मिटरभन्दा अग्लो छ। धौलागिरीको शाब्दिक अर्थ "सेतो पहाड" हुन्छ।
सन् 1808मा पश्चिमाहरूले पत्ता लगाएपछि धौलागिरीलाई 30 वर्षसम्म संसारकै अग्लो पर्वतका रूपमा लिइन्थ्यो तर कञ्चनजङ्घा पत्ता लागेपछि त्यो नै सर्वोच्च शिखर मान्न थालियो।स्थानिय भुधरातलमा भएको अग्लाईको आधारमा धौलागिरी जस्तो अर्को हिमाल संसारमा कुनै छैन। उदाहरणको लागि, यो दक्षिणपुर्वमा 30 किमिको तेर्सो दुरीमा कालीगण्डकीको गल्छिदेखि 7000मिटरमाथि उठेको छ। धौलागिरी र अन्नपुर्ण जस्ता दुई आठ-हजारी हिमाल नदी नजीकै गल्छि वारिपारि रहेकोले कालीगण्डकी गल्छिलाई अनौठो गल्छिको रूपमा लिइन्छ।
धौलागिरी हिमाल
धौलागिरी हिमालको एक दृश्य।
