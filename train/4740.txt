करफोक इलाम जिल्लाको पञ्चकन्या गा.वि.स.मा पर्दछ। तपाईं इलाम बजारतिर गैरहनु भएको छ भने मेची राजमार्गको 41 कि.मी. दूरी पार गरेर यस स्थानमा पुग्न सक्नुहुन्छ । करफोक इलामको पुरानो सदरमुकाम हो। त्यसबेला इलाम जिल्लालाई चारखोला भनिन्थ्यो। पछि यो एक शैक्षिक केन्द्रको रूपमा विकसित हुँदै गयो। स्वामी सोमेश्वरानन्दले यस स्थानमा तपस्या गरेका थिए। विक्रम सम्बत 2011मा करफोक माविको स्थापना भएपछि यो ठाउँको शैक्षिक महत्त्व अझ बृद्धि भयो।
चिसो हावापानी, रमणीय वातावरण र यातायातको सुविधाका कारण करफोकको विकास तीब्र रूपले हुँदै गयो । हाल करफोक मा.वि. उच्च माविको रूपमा विकसित भैसकेको छ।


