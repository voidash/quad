अद्दु सरह माल्दिभ्सको राजधानी माले पछिको दोस्रो ठूलो शहर हो । यो शहरमा रहेको जनसङ्ख्या माल्दिभ्सको अन्य दुई सहर माले र फुभमुलहको जनसङ्ख्या बराबर रहेको छ । यो सहर माल्दिभ्सको 6 अन्य जिल्लाहरूमा फैलिएर रहेको छ । ती जिल्लाहरूमा हिथाढु, मराढु-फिढु मराढु, फिढु, हुल्हुढु, तथा मेइढु पर्दछन् । यो डिभिजन वा जिल्लाहरू माल्दिभ्सका अन्य टापुहरू नजिकै रहेको छ, तर ती छ वटा जिल्लाहरू भने एक आपसमा जोडिएका छन् ।
अद्दु सहर           जनसंख्या: 32,062
हिथढु एउटा अद्दु सहरको जिल्ला हो, जुन माल्दिभ्समा रहेको छ । हिथढुलाई अद्दु सहरको एक प्रमुख प्रशासकीय जिल्लाका रूपमा लिन सकिन्छ । किनभने यो जिल्लामा प्राप प्रशासकीय भवनहरू रहेको छ । यो जिल्ला सहरकै सर्वाधिक धेरै जनसंख्या भएको जिल्ला हो ।
हिथढुको हालको जनसंख्या झन्डै 18,000 भन्दा बढी रहेको छ । यहाँका अधिकांश जनताहरू स्थानीय भाषा दिभेही तथा अद्दु बस बोल्ने गर्दछन् । अद्दु बस भाषालाई एक दिभेही भाषाको उपभाषाका रूपमा लिन सकिन्छ । यो भाषा सम्पुर्ण माल्दिभ्समा बोलिने दोस्रो ठुलो उपभाषा हो ।
हिथढुमा यो सहरका मुख्य-मुख्य शैक्षिक संघसंस्थाहरू रहेका छन्।जहाँ अन्तर्गत तीनवटा नर्सरी स्कुल, तीनवटा प्राथमिक तथा दुईवटा उच्चमावि स्तरीय स्कुल रहेको छ । यस्तै गरि माल्दिभ्स नेसनल युनिभर्सिटी क्याम्पस पनि यहाँ रहेको छ । 
अद्दु सहरमा विभिन्न खाले सरकारी तथा गैरसरकारी स्वास्थ्य चौकी, अस्पतालहरू रहेको छ । जसमध्ये हिथढु क्षेत्रीय अस्पताल यो सहरको प्रमुख तथा ठुलो अस्पताल हो ।
यो सहर माल्दिभ्सको त्यस्तो दोस्रो ठूलो सहर हो जहाँ परम्परागत माल्दिभ्सका प्रायद्विपीय समुदायहरूको अवलोकन गर्न सकिन्छ । साथै यो सहर परम्परागत माल्दिभिसिय टापुको संस्कृति झल्कने प्रमुख सहर पनि हो। यहाँका अद्दु आदिवासीहरू भयानक तथा स्वतन्त्र रूपमा राजधानीमा भन्दा फरक तरिकाबाट आफ्नो मोलिक तथा लोक भाषा बोल्ने गर्दछन्।
अद्दुको पहिलो गेष्टहाउस “स्टेलर मराढु ” हो । जसको सुरूवाट सन् 2013 सालमा भएको थियो । जसले यो सहरको पर्यटन विकासमा योगदान दिने गर्दछ।
अद्दु सहर स्थानीय टापु पर्यटनका निम्ति एक विशेष योजना अन्तर्गत सुचारु गरिएको थियो । त्यस पछि अद्दु सहरलाई माल्दिभ्सको नयाँ बिदाका समयमा पर्यटन गर्ने प्रमुख गन्तव्य स्थल अन्तर्गत अगाडि बढाइएको थियो ।
गन अन्तर्राष्ट्रिय विमानस्थल अन्तर्राष्ट्रिय उडानका निम्ति 2013 देखि सुचारू भएको थियो । श्रीलंका एअरलाइन्सले पहिलोपटक गन अन्तर्राष्ट्रिय विमानस्थलबाट उडान भरेको थियोल। यो विमानस्थलले अन्तर्राष्ट्रिय रूपमा अद्दुलाई कोलम्बोसँग हवाई मार्गका रूपमा जोड्ने गर्दछ । जसले गर्दा अन्तर्राष्ट्रिय पर्यटन प्रवर्द्धनका निम्ति अद्दु सहरलाई ठूलो टेवा तथा सुविधा पुगेको छ।
अद्दु सहरमा रहेको 16 किलोमिटर लामो लिंकरोड माल्दिभ्सको दोस्रो लामो रोड हो । जुन रोडले हिन्थढु, मराढुर मराढु-फिढु, फिढु, र गनलाई जोड्ने गर्दछ।
गन अन्तर्राष्ट्रिय विमानस्थल अद्दु सहरकोलागि प्रयोग हुने विमानस्थल हो।जुन विमानस्थल अद्दु सहरको नजिकै टापुमा अवस्थित रहेको छ । पहिलो पटक यो विमानस्थल ब्रिटिस रोयल नाभि, तथा रोयल हवाई फोर्सले गरेको थियो । 
