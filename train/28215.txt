विकी लभ्स अर्थ अर्थात विकीले पृथ्वीलाई माया गर्छ एक अन्तर्राष्ट्रिय फोटो प्रतियोगिता हो । प्रत्येक वर्षको मे महिनामा विकिपिडिया समुदायका सदस्यहरूले विश्वव्यापी रूपमा आयोजना गर्ने यस प्रतियोगितामा सहभागीहरूले आफ्नो वरपर रहेका प्राकृतिक धरोहरहरूको फोटो खिचेर विकिमिडिया कमन्समा अपलोड गर्छन् । सहभागी देशहरूका धरोहरहरूलाई उजागर गर्नु यस कार्यक्रमको मुख्य उद्देश्य रहेको छ।
