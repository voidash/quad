दुरसञ्चार सेवा दस्तुर नेपालमा दुरसञ्चार सेवामा लगाइने सेवा दस्तुर हो । यो दस्तुर दुरसञ्चार सेवा उपलब्ध गराउने निकायले ग्राहकबाट असुल गर्ने महशुल रकममा 13 प्रतिशतको दरले लगाउने गरिन्छ । यो दस्तुरको दाखिला दुरसञ्चार सेवा उपलब्ध गराउने निकायले मूल्य अभिबृद्धि कर सँगै गर्नु पर्ने प्रावधान रहेको छ । दुरसञ्चार सेवा प्रदायकले अर्को दुरसञ्चार सेवा प्रदायको सञ्जाल प्रयोग गरे वापत तिर्नुपर्ने शुल्कमा लाग्दैन् । आर्थिक वर्ष 2075।76 देखि इन्टरनेट सेवामा समेत 13 प्रतिशतको दुरसञ्चार सेवा शुल्क लगाइएको छ । 
