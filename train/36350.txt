बागेरहाट जिल्ला बङ्गलादेशको खुल्ना विभागमा रहेको एक जिल्ला हो । यो जिल्ला बङ्गलादेशको दक्षिण-पश्चिममा पर्दछ । 
बागेरहाट जिल्ला 21°49' देखि 22°59' उत्तर अक्षांश र 89°32' देखि 89°98' पुर्व देशान्तरणमा अवस्थित छ । यस जिल्लाले बङ्गलादेशको कुल क्षेत्रफल मध्ये 3959.11 वर्ग किलोमिटरमा फैलिएको छ । यो जिल्लाको उत्तरमा गोपालगञ्ज र नरिल जिल्लाले घेरेको छ भने बङ्गालको खाडील दक्षिणमा रहेको छ । त्यस्तै गरि पुर्वमा फिरोजपुर, गोपालगञ्ज र विरगुना जिल्ला रहेको छन् भने खुल्ना जिल्ला पश्चिममा पर्छ ।
सन् 2001 को राष्ट्रिय जनगणना अनुसार यस जिल्लाको कुल जनसङ्ख्या 15,490,31 रहेको छ जसमध्य पुरुषको जनसङ्ख्या 8,041,43 छ भने महिलाको जनसङ्ख्या 7,448,88 रहेको छ । यस जिल्लामा मुस्लिम धर्मीहरू 12,378,62 छन् भने 3,044,27 मानिसहरू हिन्दु धर्मीहरू हुन् । त्यस्तै गरि इसाई धर्मको जनसङ्ख्या 54 छ भने अन्य धर्मका मानिसहरू 42 रहेका छन् ।
यो जिल्ला दुई ऐतिहासिक नदिहरु ब्रह्मपुत्र र गंगा नदिको मिलन भएको स्थानमा रहेको छ । बागेरहाट जिल्लामा धेरै संख्या मा मस्जिदहरु भएका कारण यस जिल्लालाई मस्जिदको सहरले पनि चिनिन्छ । यस जिल्लामा 15 औं शताब्दीमा इट्टाको प्रयोग गरेर बनाइएका मस्जिदहरूको सङ्ख्या धेरैमात्रमा छ भने यी सम्रचनाहरू निकै उत्कृष्ट छन् ।
बागेरहाटलाई सन् 1984 मा जिल्ला घोषित गरिएको थियो । हाल बागेरहाट जिल्ला क्षेत्रफलका अाधारमा बङ्गलादेशकै चौँथो सबैभन्दा ठूलो जिल्लाको रुपमा रहेको छ ।
बङ्गलादेशमा रहेका दुई मुख्य बन्दरगाह मध्य एक बन्दरगाह मङ्गोल बन्दरगाह यस जिल्ला रहेको छ जहाँबाट दैनिक हजारौंको सङ्ख्यामा माछाको व्यापार हुने गरेको छ । यस जिल्लामा रामपाल र फकीरहाट गरि दुई उपजिल्ला रहेका छन् । जहाँ मानिसहरूको मुख्य व्यवसाय माछा पालन र माछा व्यापार हो । यस जिल्लाको दुई उपजिल्लामा झिङ्गे माछाको व्यापार हुने भएकाले यी दुई उपजिल्लाले दैनिक लाखौंको विदेशी विनिमय कमाएको छ ।
बागेरहाट जिल्लामा पहिला एक रेल सञ्चारको सुविधा थियो भने हाल यो रेल सेवा बन्द गरिएको छ । ढाकाबाट बागेरहाट जाने सबै भन्दा राम्रो तरिका सडक यातायात हो जसले 5 देखि 8 घण्टा सम्म ढाका पुग्न लाग्छ । हवाई यातायातमा ढाका जान जेसौर विमानस्थल पुग्न पर्छ र त्यहाँबाट थोरै समय गाडीमा हिँडेपछि राजधानी पुग्न सकिन्छ ।
यस जिल्लामा मुस्लिम धर्मका मानिसहरू 12,378,62 छन् भने हिन्दु धर्ममा विश्वास गर्ने मानिसहरूको सङ्ख्या 3,044,27 रहेको छ । त्यस्तै गरि इसाई धर्मको जनसङ्ख्या 54 छ भने अन्य धर्मका मानिसहरू 42 जना रहेका छन् । यस जिल्लामा कुल 7,815 मस्जिद रहेको छ भने 238 मन्दिरहरू रहेका छन् । यहाँ 17 चर्च र 7 चिहानहरू रहेका छन् । यस जिल्लाका मस्जिदहरू मध्य साठ गाम्बुज मस्जिद र डोम्स मस्जिद निकै प्रख्यात छन् भने खान जाहन अलीको चिहान सबैभन्दा प्रख्यात छ ।
