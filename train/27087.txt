भेरीगंगा नगरपालिका नेपालको मध्य-पश्चिमाञ्चल विकास क्षेत्र अन्तर्गत भेरी अञ्चलमा पर्ने सुर्खेत उपत्यकाको सुर्खेत जिल्लामा अवस्थित एक नगरपालिका हो । छिन्चु बजार रहेको ठाँउलाई नगरपालिकाको केन्द्र बनाइएको छ । यो नगरपालिका 2068 साउन 1 देखि लागू हुने गरी बनाइएको हो तर कार्यन्वयनमा हाल 2071 जेष्ठ 4 देखि आएको हो । भेरीगंगा नगरपालिका घोषणा गर्दा रामघाट, छिन्चु र मैनतडा गाउँ विकास समितिहरू समावेश गरिएका हुन् । आर्थिक वर्ष 2068/69को बजेटमार्फत् मुलुकमा 41 नयाँ नगरपालिका थपिंदा भेरीगंगा पनि नगरपालिका बनेको हो । महानगरपालिका, उपमहानगरपालिका र नगरपालिका गरी अब मुलुकमा कूल 191 भएका छन् भने गाविसको संख्या 3 हजार 9 सय 15 बाट घटेर 3 हजार 6 सय 33 भएका छन ।
रामघाट, छिन्चु र मैनतडा गाविसहरूलाई मिलाएर भेरीगंगा नगरपालिका बनाइएको हो । त्यसैले बि.स.2068 को जनगणना अनुसार यी ठाउँहरूको जनसंख्यालाई जोडेर भेरीगंगा नगरपालिकाको जनसङ्ख्या 32,511 रहेको छ । भेरीगंगा नगरपालिकामा 7,186 घरधुरि छन ।
 • वीरेन्द्रनगर नगरपालिका • भेरीगंगा नगरपालिका • लेकबेसी नगरपालिका • पञ्चपुरी नगरपालिका • गुर्भाकोट नगरपालिका •शुभाघाट गंगामाला नगरपालिका
ढाँचा:नेपालका नगरपालिकाहरू

