लुम्बिनी अञ्चल नवलपरासी जिल्ला दुम्किबास गाविसको वार्ड नम्वर 5, दाउन्ने पर्वत अमरवन स्थित धार्मिक वन अन्र्तगत यस धार्मिक क्षेत्रमा विभिन्न भगवानहरुले वास गरेको पुण्य भूमि हो । जसमध्ये आजभन्दा 26 सय वर्ष पहिले देवदहका राजा सुप्रभा बुद्धको शासन थियो । राजा सुप्रभा बुद्ध र रानी लुम्बिनीका कोखबाट जन्मिएकी राजकुमारी महा मायादेवी अद्भूत किसिमकी थिइन । उनलाई लक्षणविद्हरुले संसारका चक्रवर्ती सम्राट विलक्षण छोरा जन्म दिन सक्ने भद्र महिला भनि भविष्यवाणी गरेका थिए । तर महा मायादेवीले राजदरवार त्यागेर दाउन्नेको जङ्गलमा गुफा ध्यान तपस्या सिद्धि प्राप्त गर्नुभएको थियो । उता, राजदरवारमा भने राजकुमारी हराएको खवरले राजा रानी र प्रजाहरु सबैलाई चिन्तित तुल्याएको थियो । राजकुमारी महा मायादेवीको खोजी गर्न राजाले सम्पूर्ण सैनिकहरुलाई खटाए तर भेट्याउन सकेनन् । राजा रानी छोरीको चिन्ताले मरण तुल्य अवस्थामा पुगिसकेका थिए । तै पनि भेट्याइन्छ कि भन्ने आशामा लक्षणविद् ज्योतिषहरुलाई बोलाई जोखना हेराउँदा राजकुमारी महा मायादेवी जिवित नै हुन सक्ने सम्भावना पाइयो । राजाले सैनिकरुहलाई तिब्र रूपमा खेजिगर्न आदेश दिए । आदेश अनुसार सैनिकहरुले ज्यानको समेत प्रवाह नगरी खोज्ने क्रममा केही वर्षपछि दाउन्नेको घनघोर जङ्गलबीचमा ढुङ्गाको ओडार भित्र सैनिकहरुले राजकुमारी मायादेवीलाई ध्यानमग्न अवस्थामा फेला पारे । त्यस पश्चात खुसी हुदै सैनिकहरुले दरवारमा खवर पर्याए । खबर सुन्ने वित्तिकै राजा र रानी लगायत प्रजाहरु खुसीले गद्गद भएर तुरुन्तै मायादेवीलाई दरवारमा फर्काइयो । दरवार पुगेर केही दिन पछि कपिलवस्तु राज्यका राजा सिंहहनु र रानी कञ्चनकी सुपुत्र राजकुमार शुद्धोधनसंग मायादेवीको विवाह सम्पन्न भयो । विवाह भएको 20 वर्ष पछि मात्रै लुम्बिनीको बगैचामा भगवान बुद्धलाई जन्मदिनुभयो । बुद्ध जन्मेको सात दिन पछि मायादेवीको देहान्त भयो । यसरी नै भगवान बुद्धले 29 वर्षको उमेरमा राजदरवार त्याग्नुभयो, 36 वर्षको उमेरमा बोधी ज्ञान प्राप्त गर्नुभयो । ज्ञान प्राप्त पश्चात भगवना बुद्धले दाउन्ने पर्वत अमरवनको तपोभूमिमा अवलोकन गर्नुभई धर्म देशना गर्नुभएको धर्म ग्रन्थमा उल्येख छ । 1साङक देछन लिङ बौद्ध गुम्बाको स्थापना 2036 सालमा भएको हो । रिम्पोछे कर्माज्ञान सागर लामा ज्यूले दाउन्नेमा गुम्बा स्थापना गर्नुभयो । मकवानपुरका स्थायी बासिन्दा, विक्रम सम्वत 1993 सालमा दार्जिलिङ्ग को सोरेङ बरडाँडा भन्ने ठाउँमा पिता कर्म छेवाङ र आमा मार्मेन डोल्माको कोखवाट साइला सुपुत्रको रूपमा जन्मिनु भएका उहाँले दाउन्नेमा कठोर गुफा गर्नुभएको थियो । आध्यात्मिक शिक्षा सिक्किमको टेन्टाङमा गुरु सोनाम नोर्बु लामाको सामिप्यतामा लोसुम गुफा 6 जना साथीहरुले पार्न सकेनन् । उहाँ र उहाँका एक जना साथीले मात्रै पार्नुभयो । दार्जिलिङ्ग को अध्ययन पछि उहाँ 2025 सालमा नेपाल फर्किनुभयो । हेटौडामा पञ्चगुम्बा स्थापना गर्नुभयो । केही समयपछि उहाँ चितवन आउनुभयो । नारायणगढमा बसेर त्यहाँका समूदायमा अहिंसाको पाठ पढाउनुभयो । सानैदेखि अहिंसाबादी हुनुपर्ने सोच राख्ने उहाँलाई नेपालका मानिसहरु नसा खाएर हिंसित भए भन्ने कुराले निकै पिरोल्ने गरेको थियो । त्यही भएर पनि उहाँले अहिंसाको पक्षमा लागेर नारायणगढको नयाँबस्तीका सुकुम्बासी बस्तीमा बास बसेर ज्ञान दिनुभयो । त्यहाँका सुकुम्बासीका खाना नपाएका वालवालिकाहरुलाई भिक्षा मागेर खाना खुवाउने गर्न थाल्नुभयो । त्यही समयमा दुम्किबासका एक रिटायर्ड भारतीय सेनाको एक व्यक्तिले उहाँलाई भेटेर तपस्या तथा साधना गर्नका लागि दाउन्नेको जङ्गल निकै शान्त हुने बताए । त्यसपछि उहाँ 2026 सालमा नारायणगढबाट हिडेर दाउन्ने जङ्गलमा आउनुभयो । उहाँले 2030 सालसम्म दाउन्नेमा गुफा बसी विभिन्न 13 वटा कठोर गुफा साधना गर्नुभएको थियो । 2सोही समयदेखि दाउन्नेमा गुम्बाको निर्माण भयो । उहाँले अहिंसाबादी सङ्गठन बिस्तार पूर्व भेडा, बाख्रा, कुखुरा, परेवा र माछा गरी 29 लाख 64 हजार प्राणीहरुको प्राणरक्षा छेथार गरिसक्नुभएको थियो । सङ्गठन बिस्तारको क्रममा संस्थागत रूपमा वार्षिक 1 लाख 25 हजार माछा छेथार गरिसक्नुभएको थियो । दार्शनिक गुरु दाप्साङ रिम्पोछ लगायत पाँच जना टक्कु अवतारी, लामागुरु, तत्कालिन समाज कल्याण मन्त्री तिलकबहादुर नेगीको उपस्थितिमा उहाँले 2038 सालमा भिक्षुशिल ग्रहण गर्नुभएको थियो ।
