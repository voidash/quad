पारसमणि प्रधान नेपाली भाषाका एक प्रसिद्ध साहित्यकार हुन् ।
प्रधानको जन्म वि.सं. 1955 साल माघ महिनामा कालिम्पोङमा भएको थियो। उनको साहित्यिक नाम पारसमणि प्रधान हो भने चिनिने नाम प्रशमान प्रधान पनि थियो। ओखलढुङ्गाबाट बाजेकै पालामा दार्जिलिङ पुगी उनी त्यहीँ बस्ने गरेका थिए। बी.ए.सम्म पढेका प्रधानले लामो समय शिक्षण पेशा अपनाए ।
उनी नेपाली साहित्यका 3 जना वरिष्ठ वाङ्मयसेवी सूधपामध्ये एक ‘पा’ नामले दार्जिलिङमा चिनिएका थिए। कविता, जीवनी, व्याकरण र अन्य विषयमा प्रकाशित उनका कृतिहरूः1. नेपाली प्राथमिक भूगोल 1 र 22. भारतवर्षको इतिहास 3. विलायत यात्रा4. सजिलो नेपाली व्याकरण5. प्रश्नोत्तर6. चेपागाँडा7. घिचुवा आगो8. हुस्सु कुखुरी9. प्राथमिक शिक्षा विधि10. कथा भारती जेठो भाग11. कथा भारती माहिलो भाग12. कथा भारती साहिलो भाग13. कथा भारती काहिंलो भाग14. वुद्ध चरित्र नाटक15. नेपाली सजिलो साहित्य 16. नेपाली व्याकरण17. भानुभक्त ग्रन्थावली18. सम्पादकको विचार 19. नेपाली मुहावरा20. नेपाली हाम्रो मातृभाषा21. नेपाली भाषाको उत्पत्ति र विकास22. नेपाल तरुण दल प्र.म.को कार्यक्रम23. भारतको इतिहास 	24. नेपाली कविता पाठ भाग 1 र 225. कवि र कविता26. नेपाली सरल गणित पहिलो भाग27. 108 अमर जीवनी भाग 1 र 228. नेपाली व्याकरणको छोटो इतिहास29. टिपन टापन खण्ड 130. रोचक संस्मरण31. बाँच पौरखी पुरुष रत्न32. आधुनिक शिक्षा प्रति गान्धीजी33. नेपाली साहित्यको साउँ अक्षर34. नेपाली भाषा साहित्यको विवरण35. आफ्नो बारेमा 136. जयमाला37. क्वाँटी38. आठौं अनसूचीमा नेपाली भाषा39. साढे सात कथा40. काठमाडौंमा दश दिन41. काठे झाँकी42. कविशिरोमणि लेखनाथ पौड्याल43. महाकवि लक्ष्मीप्रसाद देवकोटा44. रमाइलो सम्झना खरसाङ्‌गको45. बाल कविता केटाकेटीका गीत
टिपन-टापन ग्रन्थका लागि गद्य विधामा मदन पुरस्कार 2025 प्राप्त गरेका हुन्। उनले त्रिभुवन प्रज्ञा पुरस्कार र त्रिभुवन विश्वविद्यालयबाट सम्मानार्थ महाविद्यावारिधी उपाधी पाएका थिए । 
उनको वि.सं. 2042 सालमा कालिम्पोङमा निधन भयो । 
