पोखरा चिसाखोला वेद विद्याश्रम पर्यटकीय नगरी पोखरा उपत्यकाको नयाँ बसपार्कदेखि करिब 2 कि.मी उत्तर पश्चिम दिशामा सराङ्कोट 6 चिसाखोला कास्की मा रहेको छ । विद्याश्रम समुद्री सतहबाट करिब 990 मिटरको उचाइमा स्थित छ । 
पोखरा चिसाखोला वेद विद्याश्रम घना जङ्गलको विचमा स्थित छ जसले प्राचीन आश्रमहरुको झल्को दिन्छ । श्रृङ्गी र कश्यप ऋषिको तपोभूमि यो ठाउँ धार्मिक आध्यात्मिक ज्ञान प्राप्त गर्ने प्राचीन थलोका रुपमा पाइन्छ । 
यहाँको भत्केको पुरानो शिवमन्दिरमा पाइएको वसाहा, माताको मूर्ति समेतको निर्माण समय पनि अध्ययनको एउटा विषय बन्न सक्छ । हाल यस मन्दिरलाई मर्मत गरिएको छ साथै सन्ध्याशाला निर्माण गरिएको छ भने वैदिक तथा आधुनिक शिक्षा पठनपाठन भैरहेको छ । 
वि.सं 1999 सालभन्दा अगाडि यस ऐतिहासिक तपोभूमि मणि नामले प्रसिद्ध थियो । 
प्राचीनता 
प्राचीन कालमा कास्की शास्त्रार्थ गर्ने र धार्मिक अनुष्ठानीक यज्ञ गर्ने तपोभूमि का रुपमा रहेको कुरा विभिन्न पुराणहरुले गरेको वर्णनबाट थाहा पाउन सकिन्छ । 
नेपालका महान् योगी श्री योगी नरहरीनाथको कृतिमा पनि यो आश्रम कश्यप र श्रृङ्गी ऋषिको ज्ञान र तप आर्जन गर्ने स्थलका रुपमा रहेको चर्चा गर्नुभएको छ ।
स्थापना
वि.सं 1999 मा गुरु प्रेम चैतन्य ब्रह्मचारीज्यू र उहाँका प्रमुख शिष्य अग्नीहोत्री पण्डित केदारनाथ समेतको नेतृत्वमा ऋषिकेशव पराजुली लगायत को सहयोगमा तत्कालीन मणीनामले प्रचलित भएको त्यस ठाउँमा भकारीको घर बनाएर बस्ने बास बनाएर यस आश्रम को स्थापना गरिएको थियो । भत्केको शिव मन्दिरको जिर्णोद्धार गरी त्यहाँ रहेको वसाहा र माताको मूर्तिको संरक्षण गरी रुद्री हवन पूजा पाठ आदि प्रारम्भ गरी निरन्तर अघी बढेको थियो । वि.सं 2017 साल पछि प्रमुख शिष्य अग्निहोत्री पं केदानाथ उपाध्यायले सञ्चालनको सम्पूर्ण अभिभारा वहन गरी अग्निहोत्रादी यज्ञ, दैनिक पूजा पाठ वेद रुद्री, सन्ध्योपासन, वैदिक शिक्षाको पठनपाठन चलाउनुभएको छ । 
संस्थागत विकास 
समय परिस्थिति र बदलिँदो परिवेशलाई मध्यनजर गरी वैदिक शिक्षाका साथसाथै आश्रमलाई औपचारिक रुपमा संस्थागत विकास गरी तपोभूमि र वैदिक धर्म र शिक्षाको उत्थानको लागि 2055 साल वैशाख 16 गते अक्षय तृतीयाका दिनमा 9 सदस्यीय कार्य समितिको गठन भयो । जिल्ला प्रशासन कार्यालय कास्कीमा संस्था दर्ता नं. 553 मिति 2055÷7÷10 मा विधिवत रुपमा संस्था दर्ता गरी समाज कल्याण परिषद्मा आवद्धता नं 8057 मा संस्था आवद्ध भएको छ । 
विद्याश्रमको योजना
औपचारिक कक्षा सञ्चालन 
बाल क्लब
पुरस्कार व्यवस्था 
हालको अवस्था 
पोखरा चिसाखोला वैदिक शिक्षा प्रदान गर्ने संस्थामा नेपालको अग्रणी संस्था हो । 
नेपालका गुरुकुलहरू
