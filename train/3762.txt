पोखरा प्रमियर लिग 2075 नेपाली ट्वान्टी20 क्रिकेट प्रतियोगिता, पोखरा प्रिमियर लिगको पहिलो संस्करण हो। यो प्रतियोगिता हरेक वर्ष नेपालको एक सुन्दर सहर पोखरामा हुने गरेको छ। यस पहिलो पोखरा प्रिमियर लिग कात्तिक 9 देखि कात्तिक 20 गतेसम्म आयोजना गरिएको थियो। यस प्रतियोगितालाई क्विन्स इभेन्ट म्यानेजमेन्ट प्रालिले प्रबन्धन गरेको छ। 2075 मा पोखरामा पहिलो पटक आयोजना भएको पोखरा प्रिमियर लिगलाई अन्तर्राष्ट्रिय क्रिकेट काउन्सिलले मान्यता प्रदान गरेको थियो।
यस पोखरा प्रिमियर लिगको शीर्षक प्रायोजन भने नमस्ते प्रिमियम बियरको गरेको थियो जसका कारण प्रतियोगिताको नाम नमस्ते पोखरा प्रिमियर लिग भएको थियो। विजेता बन्दै पोखरा पल्टनले 27 लाख नगद पुरस्कार र उप-विजेता बन्दै चितवन राइनोजले 10 लाख नगद पुरस्कारमै चित्त बुझाएको थियो। यो नेपालको टी-20 लिगमा सर्वाधिक राशीको पुरस्कार हो।पोखरामा सम्पन्न भएको पोखरा प्रिमियर लिग क्रिकेट प्रतियोगितामा चितवनलाई 3 विकेटले पराजित गर्दै पोखराले उपाधि उचालेको थियो।
