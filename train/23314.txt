वेदानन्द झा नेपालका पूर्वमन्त्री हुन्।
उनी तराई कांग्रेसका नेता थिए । कुलानन्द झा, रामजनम तिवारी, श्यामलाल मिश्रलगायतका नेताहरूको अगुवाइमा 008 सालमा तराई कांग्रेसको स्थापना भएको थियो । तराई कांग्रेसले तराईलाई संघीय ढाँचामा लैजानुपर्ने हिन्दीलाई नेपालीपछिको दोस्रो राष्ट्रिय भाषाको मान्यता दिनुपर्ने, नेपाली सेनामा मधेसी युवालाई समाहित गर्नुपर्ने लगायतका मागहरु राखेका थिए। वि.सं 2013 सालमा तत्कालीन कुँवर इन्द्रजित सिंह सरकारले नेपालमा शिक्षाको मुख्य भाषा नेपाली लागू गरेपछि तराई कांग्रेसले हिन्दी आन्दोलन नै सुरु गर्‍यो। त्यसअघि तराईमा पनि हिन्दी भाषामा पढाइ हुन्थ्यो। सोही आन्दोलन चलीरहेको बेला पहिलो आमनिर्वाचन भयो र तराई कांग्रेसका सबै नेता उमेदवारको जमानत जफत भयो।
यिनी 2017 पुष 1मा राजा महेन्द्रले जननिर्वाचित प्रधानमन्त्री विश्वेश्वर प्रसाद कोइराला लाई हटाई निर्दलीय पञ्चायती व्यवस्था लागू गरेपछि मन्त्री भएका थिए। उनी भारतको लागि नेपाली राजदुत भएर सेवा गरे भने वि.सं 2032 साल राजसभाका सभापति पनि बने ।
