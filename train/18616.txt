छुर्पी सुकेको पनीर अथवा चीज को एउटा प्रकार हो जुन पूर्वको हिमालमा विख्यात छ। शेर्पाहरू छुर्पीलाई शेर्कम भन्ने गर्छन। यसलाई भूटानमा जोंग्खा भाषामा दुरुकोवा वा दुरुखो भन्छन्। छुर्पी याक वा चौरी गाइको दुधबाट बनाईने गरिन्छ। यसलाई बनाउनु अलिक मुश्किल हुन्छ। यसलाई स्थानिय डेरी वा घरमा तयार गरिन्छ। यो महिबाट निकालेको कुरौनीले तयार गरिन्छ जस्लाई सर्जम भनिन्छ। सर्जमलाई जुटको झोलामा बेरेर कस्सेर थिचेर पानी निचोरेर बनाईने गरिन्छ त्यस पछि यसलाई सुकायेर पनीर जस्तै बनाईन्छ अन्तिममा यसलाई स-साना टुकडाहरूमा काटेर चुलोमाथि झुंडायेर सुकाईने गरिन्छ।


