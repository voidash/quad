वर्फी खुवाबाट बनाईने एक प्रकारको मिठाई हो। दूधलाई राम्रोसँग खियाएर बनाएको खुवामा चिनी र नरिवल मिसाएर वर्फी तयार गरिन्छ। हाम्रो देश नेपाल तथा भारतमा यसलाई राम्रो मिठाइको रुपमा लिइन्छ। तिहारको बेला मानिसहरूले आफन्तहरूलाई यो मिठाइ बाँड्ने गरेको देखिन्छ।
खुवा 1 किलो, चिनी 1 पाउ, नरिवल आधा पाउ।
खुवा घोटेर चिनी हाल्ने। भकभकी उम्लिन थालेपछि त्यसलाई घोट्ने। त्यसपछि एउटा सफा किस्तीमा खुवा र चिनीको मिश्रण खन्याउने। केही समयपछि नरिवलको धूलो चारैतिर छर्कने। 5-6 घन्टापछि किस्तीमै बर्फीको आकारमा काट्ने।

