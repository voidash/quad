रानीपोखरी कर्नर टिम एक नेपालको चर्चित फुटबल क्लब हो। यो क्लबको घरेलुु मैदानको रूपमा दशरथ रङ्गशालालाई लिने गर्दछ।सन् 2013-14 सालमा आरसीटि क्लबलाई ठूलो आर्थिक समस्या परेको थियो।वि.स. 2070 सालको सहिद स्मारक ए-डिभिजन लिगमा यस क्लब रेलिगेसनमा परेको थियो।
यस क्लब नेपालको सर्वाधिक पुरानो फुटबल क्लबहरू मध्ये एक हो। साथै नेपालको राष्ट्रिय फुटबल लिगमा सर्वाधिक सफल यो क्लबले मनाङ मर्स्याङ्दी क्लब पछि शहिद स्मारक लिग 6 पटक जित्न सफल भएको थियो। 
आरसीटि क्लब सर्वाधिक पुरानो नेपाली फुटबल क्लबहरू मध्ये एक हो। क्लबले नेपाली राष्ट्रिय लिगमा ह्याट्रिक उपाधि समेत जित्न सफल भएको छ। जुन 2028 देखि 2030 सम्मको राष्ट्रिय लिग यो क्लबले लगातार तीन पटकसम्म उपाधि हात परेको थियो।
अखिल नेपाल फुटबल सङ्घ अन्तर्गत बि डिभिजनमा रहेको काठमाडौं रानीपोखरी नजिकै रहेको आरसीटी 84 वर्षअघि स्थापना भएको हो। काठमाडौंको रानीपोखरी नजिकै रहेका टोलहरु कमलाक्षी, भोटाहिटी, महाबौद्ध, त्यौड, न्हैकन्तला र बालकुमारीका युवाले आ–आफ्ना समूह बनाएर फुटबल खेल्ने क्रममा आरसीटी क्लबको स्थापना भएको मानिन्छ। राणा प्रधानमत्री वीरशमशेरका छोरा तत्कालिन कमान्डर इन चिफ रुद्र शमशेरले आरसिटी क्लब स्थापना गर्न सहयोग गरेको इतिहास छ।
नेपालकै इतिहासमा ए-डिभिजन लिगमा एकै क्लबका तीन टोलीले खेलेको रेकर्ड अहिलेसम्म कसैले भङ्ग गर्न सकेको छैन। आरसिटी क्लब कुनै बेला अन्नपूर्ण फुटबल क्लब, सुपर आरसीटि क्लब र आरसिटी नामबाट ए डिभिजन लिग खेल्ने गर्दथ्यो। कुनैबेला ए डिभिजनमा दबदबा राख्न सक्ने आरसिटी 2070 सालमा बि डिभिजनमा घटुवा भएको थियो। ए डिभिजनदेखि सी डिभिजन फुटबल एकै सिजन खेल्ने क्लब आरसिटी हो । आरसिटीले आधिकारिक रूपमा 2024 सालबाट बि डिभिजन फुटबल खेलको थियो र आरसीटीले 2028 देखि 30 सालसम्म लगातार सहिद स्मारक ए डिभिजन लिग फुटबलको उपाधि जितेको थियो। त्यसपछि क्लबले 2033, 2037 र 2038 लिगमा सफलता हात पारेको थियो। त्यसक्रममा अन्नपूर्णले 2039 सालमा लिग उपाधि जितेको थियो। 
आरसिटीले नेपाली फुटबलमा इतिहास मात्र रचेको छैन, प्रजातन्त्रका लागि सङ्घर्ष पनि गरेको इतिहास छ। राणा शासनविरुद्ध एक ढिक्का भएर लडेको आरसिटीले पञ्चायतकालिन समयमा पनि प्रजातन्त्रको लागि हतियार बनेर लडेको थियो। सन् 1990 सालको महाभूकम्पअघि नै स्थापना भएको आरसिटी तत्कालीन समयमा राणशासनविरुद्ध जनताको प्रतिनिधित्व गरेर खेल्ने टिमका रूपमा इतिहासमा दर्ज छ। आरसिटीले अर्को दुर्लभ इतिहास पनि बनाएको छ। त्यो हो पञ्चायती व्यवस्था र राजनीतिक व्यवस्थाको खिल्ली उडाउन 1 सय 1 गोल गरेर। कुरा 2033 सालको सहिद स्मारक ए डिभिजन लिगको हो । त्यसबेला आरसिटीले अन्नपूर्ण क्लबलाई 1 गोलका विरुद्ध 1 सय 1 ले पराजित गरेको थियो, जुन नेपाली फुटबलमा दुर्लभ इतिहासका रूपमा चर्चा गरिन्छ। आरसिटीले आफूभित्रकै अर्को समूह अन्नपूर्णलाई एक सय एक गोल गरेर शासकमाथि उपहास गरेको थियो। त्यसबेला 1 सय 1 गोल गर्नुको उद्देश्य तत्कालीन समयको राजनीतिक व्यवस्थाको खिल्ली उडाउनु रहेको त्यसबेलाका खेलाडीहरुको भनाइ छ।
आरसिटी क्लबले लगाउने जर्सीसमेत प्रतिबन्धमा परेको इतिहास छ। जर्सीको अगाडिको भागमा चार तारा भएको मा आरसीटीले बनाएको त्यसबेलाको जर्सी श्री 5 को सरकारले प्रतिबन्ध लगाएको थियो।
आरसिटि क्लबले नेपाली क्लब फुटबल जगतमा राखेका केही रेकर्डहरू
