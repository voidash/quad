सिम्पालकाभ्रे नेपालको बागमती अञ्चलको सिन्धुपाल्चोक जिल्लामा अवस्थित एक गाउँ विकास समिति हो। सिम्पालकाभ्रे गाविस जिल्लाको मध्य भागमा पर्दछ। यस गाविस जिल्ला सदरमुकामबाट 3 कोष दुरी टाढा छ भने यस गाविको कुल क्षेत्रफल 18.25 वर्ग किलोमिटर छ। सिम्पालकाभ्रेको पूर्वमा स्याउले गाविस पश्चिममा नवलपुर गाविस ज्यामिरे गाविस तथा लागर्चे गाविस उत्तरमा भोटेनाम्लाङ गाविस सेलाङ गाविस र दक्षिणमा नवलपुर तथा कुन्चोक गाविसहरू पर्दछन्। नवलपुर थुम अन्तर्गत पर्ने यस गाविसमा औसत हावापानी पाइन्छ। तामाङ तथा मगर जातिको बाहुल्यता भएको यस गाविसका अधिकांश मानिसहरू कृषिमा व्यस्थ हुन्छन्। गाविसको प्रमुख कृषिबालीमा धान गहुँ तथा मकै पर्दछ्। जिल्ला निर्वाचन क्षेत्र नम्बर 2 अन्तर्गत पर्ने यस गाविसको वि।सं। 2058 सालमा साक्षरता दर 36 घरपरिवार सङ्ख्या 593 र कुल जनसङ्ख्या 2896 थियो।


