दुर्छिम नेपालको पूर्वाञ्चल विकास क्षेत्रको सगरमाथा अञ्चल, खोटाङ जिल्लामा पर्ने एक गाउँ विकास समिति हो ।
दुर्छिम गाविस पूर्वी नेपालको पहाडी भूभागमा अवस्थित छ । यसको पूर्वमा महादेवस्थान गाविस तथा हलेसी महादेव, पश्चिममा च्यास्मिटार उत्तरमा मंगलटार तथा दुधकोशी नदी रहेको छ । यस नदीले खोटाङ र ओखलढुंगा जिल्लालाई छुट्याएको छ । त्यस्तै दक्षिणमा सुनकोशी नदी रहेको छ । यस नदीले खोटाङ र उदयपुर जिल्लालाई छुट्याएको छ । दुर्छिम गाविसको कार्यालय छापडाँडा मा रहेको छ । यसको केही पूर्वमा श्री दुर्छिम उच्च माध्यमिक बिद्यालय रहेको छ । यहाँ इलाका स्वास्थ्य चौकी र इलाका हुलाक कार्यालय पनि छन् ।
किरातीहरुको साझा पुर्खा प्रथम कविला शासक होलेसुङले आजभन्दा लगभग 450 वर्ष पहेले हलेसी क्षेत्र को प्रथम कविला शासन गरेका अवशेष उनको दरबार दुर्छिम गाविसको वडा नम्बर तीनमा पर्ने हात्तीढुङ्गेको खिम्लेमा भेटिन्छ।दुर्छिम छापडाँडा गाउँको पूर्वमा मनोरम कोटडाँडा,र चण्डीडाँडा रहेको छ।जहाँ लगभग 400वर्ष पहिला भ्वाँरामको दरबार थियो आफ्नो शासन काल मा प्रयोग गरेको खुकुरी,तरवार,हरुको भग्नाशेष हरु अझै भेटिन्छन।
नेपालको सन् 2011 को जनगणना अनुसार दुर्छिमको 714 घर धुरीमा कुल जनसङ्ख्या 3,597 रहेको छ।


