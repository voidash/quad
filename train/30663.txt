आम आदमी पार्टी भारतीय राजनीतिक पार्टी हो । यो पार्टीको 26 नोभेम्बर 2012 मा औपचारिक रूपमा घोषणा भएको थियो । सन् 2011 देखि जनलोकपाल अध्यादेशको माग गर्दै इन्डिया एगेन्स्ट करप्सन नामक प्रशिद्ध आन्दोलनको नेतृत्व गरिरहेका अरविन्द केजरीवाल र अन्ना हजारेबीचमा राजनीतिमा जाने वा नजाने भन्ने विषयमा मतभेद भएपछि यो पार्टीको जन्म भएको हो । हजारे आन्दोलनलाई राजनीतिसँग जोड्न असहमत थिए तर केजरीवालले आन्दोलन बिस्तारै विफलतातिर जान लागेकोले अब अघि बढ्न एक प्रत्यक्ष राजनीतिक संलग्नता जरूरी छ भन्ने धारणा राखेका थिए ।

