रितेश थापा ; एक नेपाली पुर्व राष्ट्रिय फुटबल खेलाडी हुन् । भने नेपाल पुलिस क्लबका समेत पुर्व खेलाडी हुन् । उनले नेपाल राष्ट्रिय टिमका लिगी 2003 बाट खेल्न सुरू गरेका थिए । थापा एक गोलरक्षकको भूमिकामा मैदान उत्रने गर्दथे । तर नेपाली खेलकुद इतिहासमै पहिलो म्याचफिक्सिङ काण्डमा मुछिएका थापा 2014 पछि फुटबल खेलमा प्रतिबन्ध परेका थिए ।
इटहरीमा जन्मिएका थापाले नेपाली घरेलुु फुटबलमा थ्री स्टार क्लबबाट खेल्न सुरू गरेका थिए । तर उनले 2004 मा थ्री स्टार छाडी नेपाल पुलिस क्लबमा अाबद्ध भएका थिए । उनले नेपाल पुलिस क्लब 2007 एएफसी प्रेसिडेन्ट कपमा उपविजेता हुदा उनी टिमका एक महत्त्वपूर्ण सदस्य रहेका थिए । उनले नेपाल पुलिस क्लबबाटै नेपाली फुटबलको सबैभन्दा ठूलो प्रतियोगिता शहिद स्मारक ए-डिभिजन लिग चार पटक जित्न सफल भएका थिए । भने उनको क्लबको पहिलो सिजनमा उपविजेता भएका थिए ।
थापाले नेपाली फुटबल इतिहासको कालो दिनका दिन नेपाली राष्ट्रिय फुटबल टिमका लागि डेब्यु गरेका थिए । 29 सेप्टेम्बर 2003 मा 2004 एएफसी एसियन कप छनोट चरण अन्तर्गत दक्षिण कोरियासँगको खेलमा उनले राष्ट्रिय टिमका लागि सुरूवाटि खेल खेलेका थिए । उक्त खेलमा नेपाल कोरियासँग 16-0 गोलको विशाल अन्तरले पराजित भएको थियो । रितेश थापा यस खेलमा गोलकिपर उज्ज्वल मानन्धरलाई प्रतिस्थापन गरि मैदान छिरेका थिए । 2012 नेहरू कप मा समेत सहभागीता जनाएका थापाले नेपालका लागि जम्मा 12 खेल खेलेका थिए ।
थापा एक अत्यानतै कडा मेहनती तथा टिमका भरपर्दो खेलाडी थिए । उनले आफ्नो प्रदर्शनीबाट टिमलाई सकारात्मक छाप दिन सक्दथे ।
14 अक्टोबर 2015 थापा साथसाथै सन्दीप राइ, बिकास सिंह चौधरी, सागर थापा र पूर्व थ्री स्टार क्लबका कोच अन्जन केसी नेपाल पुलिस द्वारा म्याच फिक्सिङको आरोपमा पक्राउ परेका थिए । समूहले घरेलु र अन्तर्राष्ट्रिय स्तरमा म्याच-फिक्सिंगका लागि जिम्मेवार सम्हालेका थिए । 19 अक्टोबर 2015 एसियाली फुटबल महासङ्घले थापा र अन्य चारलाई जुनसुकै फुटबल खेलबाट प्रतिबन्ध लगाएको थियो ।
