सभासद् शिवचन्द्र कुसाहा 'जमीन' माओवादी राज्य समिति सदस्य तथा मधेसी मुक्तिमोर्चाका केन्द्रीय कोषाध्यक्ष हुनुहुन्छ। उहाँ 059मा माओवादीले गठन गरेको बारा जनसरकार प्रमुख पनि हुनुभएको थियो। 037 देखि विद्यार्थी राजनीतिबाट वाम राजनीतिमा साइत गर्नुभएका कुसाहा 046 एमाले इलाका उपसचिव हुनुभयो। 054मा माओवादीमा प्रवेश गर्नुभएका कुसाहा 056मा माओवादी बारा सदस्य हुनुभयो। 059 पर्सा सचिव हुनुभएका कुसाहा हाल राज्य समिति सदस्य हुनुहुन्छ। 
निम्न वर्गीय किसान परिवारमा जन्मनुभएका कुसाहाका माहिला दाजु पनि माओवादी जिल्ला समितिमा हुनुहुन्छ। 
मधेसी जनताका अधिकारलाई सम्बोधन गर्न संविधानमै उल्लेख गर्ने उहाँको मूल मुद्दा हो। नयाँ नेपाल बनाउने माओवादीको एजेण्डा र आफूले जनताको लागि गरेको त्यागका कारण आफूलाई विजय बनाएको कुसाहाको ठहर छ।
