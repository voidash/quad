
कुष्टिया जिल्ला बङ्गलादेशको खल्ना विभागमा रहेको एक जिल्ला हो । भारतको विभाजन पछि कुष्टिया एक छुट्टै जिल्लाको रूपमा अस्तित्व अाएको थियो । त्यहाँ भन्दा पहिला कुष्टिया ब्रिटिश भारतको बङ्गाल प्रान्तको अधीनमा रहेको नैडिया जिल्लाको एक भाग थियो । कुष्टिया धेरै विश्व प्रसिद्ध व्यक्तिहरुको प्राचीन भूमि रहेको छ जस्तै रविन्दनाथ टेगोर, लालन फकीर, एस.आई टुटल आदि ।
कुष्टिया जिल्ला 23°42' देखि 24°12' उत्तर अक्षांश र 88°42' देखि 89°22' देशास्तरणमा अवस्थित छ । यो जिल्ला कुल क्षेत्रफल 1621.15 वर्ग किलोमिटर रहेको छ । यस जिल्लालाई राजशाहि, नटोर र पाब्ना जिल्लाले उत्तरबाट घेरेको छ भने झिनाइदह र चौगङ्गा जिल्लाले दक्षिणबाट घेरेको छ त्यस्तै गरि राजवरी जिल्ला पुर्वमा र भारतको पश्चिम बङ्गाल र मेहरपुर जिल्लाले पश्चिमबाट घेरेको छ । यस जिल्ला पद्मा, कुमार, गराइ जस्ता देशकै प्रमुख नदिहरू पनि रहेका छन् । यस जिल्लाको औसत उच्च तापमान 37.8 डिग्री मापन गरिएको छ भने न्युनतम तापक्रम 9.2 डिग्री मापन गरिएको छ । यस जिल्ला वार्षिक वर्षाको औसत 1,467 मिलिमिटर हुने गरेको छ । 
सन् 2011 को राष्ट्रिय जनगणना अनुसार यस जिल्लाको कुल जनसङ्ख्या 19,468,38 जसमध्ये पुरुषको जनसङ्ख्या 50.86% छ भने महिलाको जनसङ्ख्या 49.14% रहेको छ । धर्मका अाधारमा यस जिल्ला कुल जनसङ्ख्या मध्ये 95.72% मुस्लिम हुन् भने 4.22% हिन्दु धर्मका छन् धने बाँकि रहेको जनसङ्ख्या विभिन्न धर्मका हुन् । यस जिल्लामा कुल 3587 मस्जिद छ भने 185 मन्दिर र 32 चर्चहरू रहेका छन् ।
कुष्टिया जिल्ला सन् 1947 मा भारतको विभाजन पछि वनाइएको थियो जसको सुरुवाती क्रममा कुष्टिया, चौगंगा र मेयरपुर उप-विभागहरू सामेल थिय । यी सबै उप-विभागहरू पछि प्रत्येक जिल्लाको रुपमा परिवर्तन भएका थिए । यस जिल्लामा रहेका उप-जिल्लाहरू यस प्रकार छन्:
यस क्षेत्रमा उब्जनी गर्न योग्य भूमिहरू रहेका छन् । यस जिल्लामा प्रचुर मात्रामा जुल खेती हुने भएकाले यस जिल्ला नाम कुष्टिया हुन् पुगेको हो जसको अर्थ बङ्गाली भाषामा जुट हुने गर्छ । यस क्षेत्रमा धेरै धान मिलहरु पनि रहेका छन् । कुष्टियामा अन्य थुप्रै औद्योगिक कारखानाहरू स्थापित भएका छन् जसमध्ये यहाँ सबैभन्दा धेरै खैनी र सुर्तीजन्य कारखानाहरू छन् । तिनीहरूमध्ये नासिर तम्बाकु लिमिटेड र ब्रिटिश-अमेरिकी तमाबाकु उल्लेखनीय छन् । यस जिल्लाको कुमारखेल अपजिलामा उच्च गुणस्तरको वस्त्र प्रसोधन र सालाइने गरिएको छ । यहाँ उत्पादन गरिएका खाद्य तथा अखाद्य बस्तुहरू देशको सीमाभन्दा बाहिर निर्यात पनि गरिएको छ ।
यस जिल्लाको मुख्य अाय श्रोतको बाटो भनेको कृषि र खेती जसमा जिल्लाकै 51.71% मानिसहरू संलग्न छन् । यस जिल्लाका मानिसहरू अन्य जस्तै 5.48% मजदुरी, व्यापारमा 3.99%, वाणिाज्यमा 17.61%, संचार र यातायातमा 4.03%, सरकारी कार्यलयहरूमा 7.32%, धर्म सेवामा 0.15% र अन्यमा 7.67% रहेका छन् ।
