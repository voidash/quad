राष्ट्रिय गान सामान्यतया देशभक्तिले भरिपूर्ण गीत हो जसले इतिहास, संस्कृति र जनताको सङ्घर्षलाई बयान गर्छ र त्यस देशको सरकारले आधिकारिक मान्यता दिएर अथवा जनमानसवीचको चलनचल्तिले प्रमुख राष्ट्रिय गीतको रूप लिएको हुन्छ।
यो लेख नेपालको राष्ट्रिय गानको बारेमा हो। सन् 2006 मे 19को प्रतिनिधि सभा घोषणाले त्यतिखेरको राष्ट्रिय गान "श्री मान् गम्भिर" लाई निलम्वन गरेको थियो र नयाँ गानको चयन भईसकेको छ।
सयौं थुँगा फूलका हामी बोलको गीतलाई सर्बोत्कृष्ट मानेर 14 सदस्यीय राष्ट्रिय गान छनौट कार्यदलले 1,292 रचनाहरू मध्यबाट नेपालको राष्ट्रगानको रूपमा छनौट गरेको हो। यो गानका रचनाकार कवि व्याकुल माइला हुन् भने संगीतकार अम्बर गुरुङ हुन्। यस गीतमा 20 भन्दा बढी चर्चित गायक/गायिकाहरूले स्वर दिएका छन्। 2062/63 सालको लोकतान्त्रिक आन्दोलनबाट निरंकुश शाही शासन अन्त्य भएपछि यो गीतलाई राष्ट्रिय गानको रूपमा अन्तरिम संसदले स्वीकृत गरेको थियो। यो गान राष्ट्रिय गान छनोट समितिले 2063 मंसिर 14मा नेपाल सरकारलाई हस्तान्तरण गरेको थियो जुन 2064 वैशाख 7 गते राष्ट्रिय गानका रूपमा छानिएको छ। 
English Translation
सन् 1962 देखि अपनाइएको "राष्ट्रिय गान" नेपालको राजा र राष्ट्रको निम्ति समर्पित थियो। यसको संगीत सन् 1899 मा बखत बहादुर बुढापिर्थीले रचना गर्नुभएको थियो। यसको शब्द रचना श्री चक्रपाणि चालिसेले सन् 1924 मा गर्नु भएको थियो। 
