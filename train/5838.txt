विजय मल्ल नेपाली साहित्यकार हुन् । उनले वि.सं. 2027 सालमा एक बाटो अनेक मोड कृतिका लागि साझा पुरस्कार प्राप्त गरेका हुन् ।
विजय मल्लको जन्म वि. सं. 1982 असार 10 गते ओमबहाल, काठमाडौमा भएको थियो। उनका बाबु सुब्बा ऋद्धिबहादुर मल्ल र आमा आनन्दमाया हुन्। विजय मल्ल प्रख्यात लेखक गोविन्द बहादुर मल्लका भाइ हुन् । पिता सुब्बा ऋद्धिबहादुर मल्ल राजधानी काठमाडौंका राणाहरूका दरबारसँग सम्बन्धित भएकाले उनले दरबार हाई स्कुलबाट शिक्षा हासिल गर्ने मौका पाएका थिए ।
उनको पहिलो रचना मर्नुपर्छ है दाइ नामक कविता वि.सं. 1997 सालमा "शारदा" प्रत्रिका मा प्रकाशित भएको थियो।उनका मौलिक कृतिहरू :-
साउन 7 गते 2056 साल अर्थात् मृत्युको एकदिन अघि मात्र वेदनिधि पुरस्कार पाउने विजय मल्लले एक बाटो अनेक मोड का लागि 2027 को साझा पुरस्कार, 2040 मा गोर्खा दक्षिण बाहु दोस्रो, 2049 मा गंकी बसुन्धरा पुरस्कार, 2053 को भूपालमान सिंह प्रज्ञा पुरस्कार पाउनुभयो ।
उनको वि.सं. 2056 साउन 8 का दिन 74 वर्षको उमेरमा निधन भयो।
