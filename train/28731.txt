महावु लेख दैलेख जिल्लाको सबै भन्दा अग्लो स्थान हो। कालिकोट जिल्ला र दैलेख जिल्लाको सीमानामा पर्ने महावु धामको नामबाट नामांकित भएको यस ठाउँको उचाईँ समुद्र सतह देखी 4,168 मीटर रहेको छ यो उचाईँ दैलेख जिल्लाको सबै भन्दा अग्लो मानीएको छ।___________________________________________________________________________________________कर्णाली छिर्न छोटो समय लाग्ने दैलेख–महाबु–कालिकोट सडक सम्पन्न भएपछि महाबु लेकसम्म गाडी पुगेको छ । सडक खनेको 16 वर्षपछि महाबु लेकमा गाडी पुगेको हो । 16 वर्षदेखि ग्रामीण पहुँच कार्यक्रम 1, 2 र 3 ले सडक खन्न सुरू गरेको थियो । दैलेख सदरमुकामदेखि महाबु सम्म 43 किलोमिटर सडकमा गाडी सञ्चालनमा आएको जिविस दैलेखले जनाएको छ । सडक सम्पर्क जोडिसकेपछि दुर्घटनाको संख्या र भूबनौटको जोखिम भोग्दै आएका कर्णालीवासी वैकल्पिक राजमार्ग जोडिदैछन् । दैलेख सदरमुकामबाट कालिकोटको सिमाना महाबुसम्म ग्रामीण पहुँच कार्यक्रम ले र कर्णाली राजमार्गसँग जोड्न कालिकोट जिविसले उक्त सडक तयार गरेको हो । दैलेख–महाबु 43 किलोमिटर सडक निर्माण कार्य पूरा भएपछि मध्यपहाडी राजमार्ग र सुर्खेतदेखि कर्णाली जोड्ने सडकको केन्द्रमा राख्न यस सडकले मत्वपूर्ण भूमिका खेल्नेछ । कालिकोटका साँसद तुलाराज विष्टले सर्खेतबाट जुम्ला जोडिएको राजमार्ग दैलेख–महाबु हुँदै कालिकोट जोड्दा 52 किमी छोटो पर्ने भएकाले दैलेखले महाबु पुर्याइसकेको सडकसँग जोडेर पाद्मघाट पुर्याउने बताए । “दूरीका हिसाबले महाबुबाट 16 किमी मात्र भएकाले हामीलाई सजिलो पनि छ,” विष्टले भने, “जिल्लाको पर्यटन प्रवद्र्धन र सडक निर्माणमा समेत सस्तो पर्ने भएकाले जिविस कालिकोटले जिल्ला परिषद्बाटै पाद्मघाट जोड्ने निर्णय गरेको हो ।” कर्णालीवासीलाई महाबु हुँदै दैलेखबाट सुर्खेत यात्रा गर्न कम पैसा र थोरै समय लाग्नेछ । अहिले दैलेख सदरमुकामदेखि महाबु जोड्ने सडकमा ग्राबेलको काम भइरहेको जिविस दैलेखका स्थानीय विकास अधिकारी हरि प्याकुरेलले बताए । “सदरमुकामबाट ग्राबेल र महाबुमा ट्रयाक खोल्ने काम एकै पटक गरिएको हो,” उनले भने, “तीव्र गतिमा काम भएकाले यस सडकको लक्ष्य समयमै पूरा हुनेछ ।” सडक ग्राबेलमा 3 करोड खर्च गरिएको छ । वैशाखमै महाबु पुग्ने लक्ष्य भए पनि लेकमा हिमपात र नाकाबन्दीका कारण 1 महिना ढिला गरी महाबुसम्म गाडी पुगेको जिविस ¥याप 3, दैलेखका टिम लिडर दीपक ढकालले बताए । कडा चटान भएको भाग फोडिसकेकाले अहिले महाबु लेकसम्म मोटर पुग्न सफल भएको ढकालको भनाइ छ । महाबुसम्म पुग्न बीचबीचमा कडा चट्टान फोडेर ट्रयाक खोलिएको छ । ग्रामीण पहुँच कार्यक्रमको पारदर्शी र आवश्यकताको आधारमा काम गर्ने पद्धतिका कारण स्थानीयले जनश्रमदानसमेत गरेका थिए । करिब 10 वर्षअघि सुर्खेतदेखि जुम्ला जोडिएको सडक साँघुरो भएकै कारण बढी दुर्घटना हुने गरेको थियो


