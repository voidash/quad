
भाइ दाइ काठमाडौंका पुराना नेता हुनुहुन्छ। उहाँ 2011 सालमै कम्युनिष्ट पार्टीको जिल्ला सदस्यसम्म हुनुभएको थियो। त्यहिबेलादेखि राजनीतिबाट अलग रहनुभयो। भाइ दाइ अहिले भजनकिर्तन र समाजसेवामा दिन बिताउनुहुन्छ। उहाँको जन्म 1986 भदौ कृष्ण पक्ष एकादशीका दिन काठमाडौं जिल्लाको अट्कुनारायण थानमा भएको हो। सानुलालका पिताको नाम हरिलाल र माताको जगतमाया हो। उहाँका चार दाजुभाइ र पाँच दिदीबहिनी जन्मनुभयो। उहाँ साहिलो हो। कम्युनिष्ट पार्टीका संस्थापक पुष्पलाल श्रेष्ठलाई काठमाडौंमा यताबाट उता पुर्‍याउने, सुरक्षा दिने, बस्ने ठाउँ मिलाउने गर्नुहुन्थ्यो। पुष्पलाललाई उहाँले शहीद गंगालालको भाइ भनेर चिन्नुभयो र पछि आफ्नै नेता मान्नुभयो। पुष्पलालले विभिन्न पुस्तक दिनुभयो र अनुवाद गर्न लगाउनुभयो। उहाँलाई नेपाली भाषा आउँदैनथ्यो। राजनीतिमा लाग्ने र नेपाली भाषा सिक्ने मौका पनि पुष्पलालकै प्रेरणाबाट मिल्यो। उहाँले राणाविरोधी आन्दोलनमा काम गरेका धेरै मानिसले अझै पनि आदर गर्छन्।
