दान सूक्त ऋग्वेदको सूक्त हो । दानसूक्त का ऋषि अंगिरस हुन् । यसको छन्द त्रिष्टुप जगती हो । यस सूक्तमा नौवटा ऋचा छन् । 
शीर्षक–दान ऋषि –अंगिरस छन्द– त्रिष्टुप जगती 
ॐ
न वा उ देवाः क्षधुमिद्विधं ददुरुताशितमुप गच्छन्ति मृत्यवः ।
उ तो रयिः पृणतो नोप दस्यत्पयुतापृणन्मर्डितारं न विन्दते ।।1।।
य आघ्राय चकमानाय पित्वोऽन्नवान्त्सन्नपितायोपजग्मुषे ।
स्थिरं मनः कृणुते सेवतेपुरोतोचित्स मर्डितारं न विन्दते ।।2।।
स इद्रभोजो यो गृहवे ददात्यननकामाय चरते कृशाय ।
अरमस्मै भवति यामहूता उतापरीषुकृणुते सखायम् ।।3।।
न स सखा यो नददाति सख्ये सचाभुवे सचमानाय पित्वः ।
अपास्मात्प्रेयान्न तदोको अस्ति पृण्न्तमन्यमरणं चिदिच्छेत् ।।4।।
पृणीयादिन्नाधमानाय तव्यान्द्राघीषंसमननु पश्येत पन्थाम् ।
ओ ही वर्तन्ते रथयेव चक्रान्यमन्यमुप तिष्ठन्त राय ।।5।।
मोघमन्नं विन्दते अप्रचेताः सत्यंब्रवीमि वध इत्स तस्य ।
नार्यमणं पुष्यति नो सखायं केवलाघो भवति केवलादि ।।6।।कृषिन्नित्फाल आशितं कृणेति यन्नध्वानमप वृङ्क्ते चरितैः।वदन्तब्रहमावदते वनीयान्पृणन्नापरिपृणन्तमभिष्यात् ।।7।।एक पाद्भूर्योद्विपदोविचंक्रेद्विपात्त्रिपात्त्रिपादमभ्र्येतिपश्चात् ।चुतष्पादेतिद्विपदाममभिस्वरेसंपश्यन्पङ्क्तीरुपतिष्ठमानः ।।8।।समौचिद्धस्तौ न समंविविष्टः संमातरा चिन्न समं दुहाते ।यमर्योश्चिन्न समावीर्याणि ज्ञाती चित्सन्तौ न समं पृणीतः।।9।।
यस ऋचाको अर्थ सम्पत्तिको एक पद, दुइ पद भन्ने अर्थ केवल सातवलेकरले गरेका छन् । अरु भाष्यमा त्यसरी अर्थ गरिएको छैन । ऋग्वेदका अनेक ऋचाहरु यस्ता छन्, जसको व्याख्या केवल सम्बन्धित विषयको विशेषज्ञले मात्र गर्न सक्छ । केवल शब्दार्थ गर्नाले त्यसका अर्थ स्पष्ट हु“दैन । अर्थ लगाउ“दा वैदिक संस्कृति, परम्परा सबैकुरालाई ध्यानमा राख्नु पर्छ । उदाहरणका लागि गङ्गाजल र खोलाको पानी दुवै प्रयोग गरिने शब्द जल र पानी समानार्थक हुन् तर गङ्गासंग जोडिएकोले त्यहा“ जलको अर्थ सामान्य पानी होइन एक विशेष, पवित्र पानी हो भन्ने स्पष्ट हुन्छ । यो कुरा वेदका सबै मन्त्रका सन्दर्भमा सत्य छ ।
माथिको व्याख्याबाट यस सूक्तमा निम्नलिखित विषय वस्तु रहेको स्पष्ट हुन्छ–
माथि भनिएको अर्थ व्याख्याबाट यस सूक्तमा निम्नलिखित विषय वस्तु रहेको स्पष्ट हुन्छ–
आधुनिक अर्थशास्त्रमा उत्पादनका साधनहरुको पारिश्रमिकलाई जुन शब्द प्रयोग गरिन्छ, त्यो दानसंग मिल्छ । संस्कृत शब्द दानको अर्थ हुन्छ– दिनु, वितरण गर्नु, भुक्तानी गर्नु, पुरस्कार दिनु । उत्पादनका साधनहरुले आफ्नो योगदान अनुसार प्राप्त गर्ने प्रतिफल लाई अर्थशास्त्रमा रिवार्ड भन्ने गरिन्छ । यस अर्थमा पनि यो सूक्त आर्थिक अवधारणायुक्त छ । यस सूक्तका प्रत्येक ऋचामा आर्थिक अवधारणा प्रयोग गरिएको छ । पहिलो ऋचामा भोकलाई तीव्रतम आवश्यकताको रुपमा प्रस्तुत गरिएको छ । यस्तै शब्दावली मालथसले आफ्नो जनसङ्ख्या सिद्धान्तमा प्रयोग गरेका छन् । उनले भनेका छन् जनसङ्ख्या खाद्य सामग्रीद्वारा नियन्त्रित हुन जान्छ । दोस्रो ऋचामा आवश्यकता पूरा भएमा सुख प्राप्त हुन्छ भन्ने कुरा बताइएको छ । यो अर्थशास्त्रको अधिकतम सन्तुष्टिको सिद्धान्त हो । आज पनि खानेकुराको उदाहरणद्वारा उपयोगिता सिद्धान्त र अधिकतम सन्तुष्टिको सिद्धान्त व्याख्या गर्ने प्रचलन छ । यस सूक्तका तेस्रो, चौथो, पा“चौं र छैठौं ऋचामा के कुरा स्पष्ट गरिएको छ भने अर्थव्यवस्थामा साधनहरुको आपूर्ति सक्षम व्यक्तिहरुले गर्नु पर्छ । यो आपूर्ति कसरी गर्नु पर्छ भने साधनहीन व्यक्तिहरुका हातमा साधनहरु उपलब्ध हुन जाउन् । यो आर्थिक विकासको निर्देशक सिद्धान्त नै हो । सातौं ऋचाले उत्पादनमा वृद्धि गर्न खर्च र लगानी बढाउने कुरा स्पष्ट बताएको छ । आठौं ऋचाले अर्थव्यवस्थाका क्षेत्रहरुमा हुने विकास क्रमलाई स्पष्ट गरेको छ । नवौं ऋचाले दुई उपभोक्ताको उत्पादन क्षमतामा अन्तर भए जस्तै दुइ श्रमिकको उत्पादन क्षमतामा अन्तर हुन्छ भन्ने कुरा स्पष्ट गरेका छन् । संक्षेपमा, भिक्षु अंगिरसले यस सूक्तमा गहनतम आर्थिक विचार व्यक्त गरेका छन् । त्यसैले आर्थिक विचारको इतिहासमा उनलाई प्रथम विचारक स्वीकार गर्न सकिन्छ ।
