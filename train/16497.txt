बेनजिर भुट्टो पाकिस्तानको पूर्वप्रधानमन्त्री हुन् । उनी पाकिस्तानको पहिलो तथा एक मात्र महिला प्रधानमन्त्री पनि हुन्। उनी मुस्लिम धर्म मान्ने मुलुकको पहिलो महिला प्रधानमन्त्री पनि हो।
उनका पिताको नाम जुल्फिकर अली भुट्टो हो। माताको नाम नुसरत भुट्टो हो। उनी पितामाताकी पहिलो सन्तान एवं जेठी छोरीका रूपमा सन् 1953 जून 21 तारिकमा जन्मेकि हुन्। जुल्फीकर र नुसरतका दुई छोरा र दुई छोरी जन्मिएका थिए। बेनजीरले हार्वर्ड विश्वविद्यालय र अक्सफर्ड विश्वविद्यालयमा पढ्ने मौका पाइन्। बेनजीरलाई सन् 1977 देखि सन् 1984 सम्म घरमा नै नजरबन्दमा राखियो। उनि देशबाहिर पनि बसिन् रसन् 1986मा उनि देश फर्किन्।
उहाँको विवाह सन् 1978 डिसेम्बर 17मा सिन्धी व्यापारी-परिवारका आसिफ अली जर्दारीसँग भयो। जर्दारी र बेनजिरका एक छोरा र दुई छोरी जन्मिए।
सन् 1988 नोवेम्बर 16 देखि सन् 1990 अगस्टसम्म पाकिस्तान पीपल्स पार्टि का तर्फबाट पहिलोपटक बेनजीर पाकिस्तानकै पहिलो महिला प्रधानमन्त्री भइन्। सन् 1993 नोवेम्बर 14मा सपथग्रहण गरी बेनजीरले दोस्रो कार्यकालका लागि प्रधानमन्त्री पद सम्हालिन्। उनलाई सन् 1996 नोभेम्बर 5 तारिकका दिन राष्ट्रपति फारूक अहमद लेघारीले बर्खास्त गरे। राजनीतिक कारणले आठ वर्ष देशबाहिर बसिन्।
दक्षिण एसियाली क्षेत्रीय सहयोग सङ्गठन का 14 वटा शिखर सम्मेलनमा भाग लिने पहिलो महिला प्रधानमन्त्री हुन्।
स्वदेश फर्केको दुई महिना नपुग्दै उनको एक विस्फोटमा परी सन् 2007 डिसेम्बर 27मा निधन भएको हो। भुट्टोको आत्मकथाको पुस्तक ''डौटर अफ द ईस्ट'' प्रकाशित छ।
