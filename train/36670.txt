हुतराम वैद्य बागमती नदी संरक्षणमा लागेका कृषि इञ्जिनियर एवम् संरक्षणविद् हुन्। वि.सं. 2007 मा भारतको इलाहाबाद विश्वविद्यालयबाट कृषि इन्जिनियरिङ गरेका हुतराम वैद्य मुलुककै पहिलो कृषि इञ्जिनियर हुन् । 14 वर्षसम्म कृषि विभागमा काम गरेका उनले नेपालमा बहुवर्षीय धानबाली भित्र्याएका थिए । बागमती सफाइ अभियानका अभियन्ता वैद्यले बागमती सभ्यता बचाउन जीवनभर क्रियाशिल थिए । उनका वातावरण र बागमती सम्बन्धी 10 वटा पुस्तक प्रकाशित छन् ।
हुतरामको जन्म नेपालकै पहिलो डाक्टर रत्नदास वैद्यका कान्छा छोराको रूपमा भएको थियो ।
हुतराम वैद्यको 94 वर्षको उमेरमा 2070 पुस 9 बिहान 7 बजे निधन भएको हो। फोक्सोमा समस्या देखिएपछि अस्पतालमा भर्ना भएका वैद्यको काठमाडौंस्थित नर्भिक अस्पतालमा निधन भयो ।
