'चन्द्र शमशेर राणा शासनका पाचौं श्री 3 महाराज तथा नेपालका 13 औं प्रधानमन्त्री हुन्। यिनी आफ्ना दाजू देव शमशेरलाई सत्ताबाट च्यूत गरी धनकुटा तिर लखेटेर श्री 3 को पदमा विराजमान भएका थिए। चतुर र केही हदसम्म सुधारक देखिएका यिनी निकै लामो समयसम्म नेपालको प्रधानमन्त्री रहे। पहिलो विश्वयुद्ध ताका यिनी नेपालका प्रधानमन्त्री थिए। यिनले ब्रिटिस फौजको तर्फबाट लड्न ठूलो संख्यामा नेपाली सेना 
पठाएका थिए ।
श्री 3 चन्द्रको जन्म 1920 असार 26 गते बुधबारका दिन भएको थियो । सात महिना गर्बमा रहेर जन्मेका यिनलाई श्री 3 जंगले फिस्टे भनेर बोलाउने हुुनाले  उनलाई फिस्टे महाराज भनेर समेत चिनिन्छ । उनी श्री 3 जंगबहादुर राणालाई आफ्ना आदर्श र नमुना पुरुष ठान्दथे ।
चन्द्रशमशेरको बेलायत भ्रमण सन् 1908 मा भएको थियो । भ्रमणका क्रममा अक्सफोर्ड विश्वविद्यालय पुगेका थिए । उक्त विश्वविद्यालयले चन्द्रशमशेरलाई नागरिक कानुनको मानार्थ विद्यावारिधि उपाधिबाट विभूषित गर्‍यो । 
पहिलो विश्वयुद्ध ताका यिनी नेपालका प्रधानमन्त्री थिए। पहिलो विश्व युद्धमा चन्द्र शमशेरले अंग्रेज ब्रिटिसको बेलायतको पक्ष लिए । यिनले ब्रिटिस फौजको तर्फबाट लड्न ठूलो संख्यामा नेपाली सेना पठाएका थिए । त्यस वापत नेपाल बेलायत 1923 को सन्धि भयो ।
मुख्य लेख : नेपाल बेलायत 1923 को सन्धि
नेपाल बेलायत 1923 को सन्धिलाई महाराज चन्द्र शमशेर को 25 वर्षे कुटनैतिकको यात्राको एक मुख्य उपलब्धि मानिन्छ। यो सन्धिबाट बेलायतले नेपाललाई पहिलो पटक सर्वभैता सत्ता सम्पन्न मुलुक को रुपमा मान्यता दिएको थियो र नेपाले आफ्नो स्वार्थ अनुरुप विदेश नीति अङ्गिकार गर्न पाउन स्वतन्त्रता पाएको थियो।
मुख्य लेख : ए बि सी क्लास राणा
लोग्ने मरेपछि चिता सँगै श्रीमतीले पनि प्राण त्याग गर्नुपर्ने प्रथालाई सती प्रथा भनिन्छ । यो प्रथा प्राचिन कालदेखी नै नेपाल र भारतमा प्रचलित थियो । यो प्रथा रोक्ने प्रयासहरुमा राजा मानदेवकी आमा सती नजानु तथा मुलुकी ऐन 1910 को सुधार‚ वीर शमशेरको सरकारको अनुमतीमा मात्र सती जान पाइने नियमलाई लिन सकिन्छ भने सती प्रथाको विधिवत अन्त्य वि.सं. 1977 अषाढ मा चन्द्रशमसेर द्वारा भयो । वि.सं. 1910 को मुलुकी ऐनको सुधारः- 16 बर्ष मुनिकी बिधवा‚ दासी एवं नोकर महिला र 12 बर्ष भन्दा कम उमेरका छोराछोरी हुने महिला लाई सती जानु नपर्ने ।
सदियौ देखि नारी माथी लादिएको सति प्रथाको अन्त्य 1977 मा चन्द्र सम्सेर राणाले गरे। चन्द्रशम्शेरले आषाढ 25, 1977 मा यो क्रुर अमानविय कु-प्रथाको औपचारिक रुपमा अन्त्य गरेका थिए । श्री 5 त्रिभुवनवीरविक्रम शाहको राज्यकालमा श्री चन्द्रशम्शेरले वि.सं. 1977 आसाढ 25 गतेदेखि लागु हुने गरी सतीप्रथा बन्द गरिदिएपछि कानूनी रुपमै यो प्रथा नेपालमा बन्द भयो । 
जंग बहादुरले वि.सं. 1910 को मुलुकी ऐन मार्फत 16 बर्ष भन्दा कम उमेरकालाई दास दासी राख्न नपाउने‚ बिक्री गर्न नपाउने तथा नयाँ ठाउँमा दास गएमा पुरानो ठाउँमा फिर्ता हुन बाध्य बनाउन नपाउने जस्ता सुधार गरे भने कानुनी रुपमा वि.सं.1982 बैसाख 1 गते चन्द्रशमशेरले दासप्रथाको उन्मुलन गरे । दास प्रथा उन्मुलन गर्दाः कुल जनसंख्या 55‚73‚788 । जम्मा दास दासीको संख्या : 59‚573। क्षतिपुर्ती तिरेर मुक्त गरिएका दास दासिहरु: 51‚783। मालिकको संख्या: 15‚719। मालिकलाई दिएको क्षतीपुर्ती : 36 लाख 70 हजार ।
मुख्य लेख :ग्याल्पो काण्ड
प्रधानमन्त्री चन्द्रशमशेर को पालामा ग्याल्पो काण्डले पुन: नेपाल भोट युद्ध हुन लागेको थियो तर अंग्रेजको मध्यस्ततापछी सो युद्धको सम्भावना टर्यो ।
चन्द्र शमशेरको समयको मध्य काटिरहँदाको अवस्थामा विश्व, खासगरी भारतीय उपमहाद्विपको राजनीतिक वातावरणमा उल्लेख्य भिन्नता आउन थाल्यो। पहिलो विश्वयुद्धमा डेढलाख बढी नेपाली लाहुरेहरू विश्वका विभिन्न भागमा पुगेर फर्केपछि तिनले गाउँ गाउँमा आफूले ठाउँ ठाउँमा देखे-भोगेको ज्ञानगुन र चमत्कारका कुरा सुनाउन थाले। भारतमा पनि वि्रटिश विरुद्धको स्वतन्त्रता संग्राम उल्लेख्य मात्रामा बढेर गयो। यो अवस्थामा नेपाली विद्यार्थीलाई पढाइका लागि भारत पठाउँदा त्यहाँको चेतवाट दीक्षित भएका युवा विद्यार्थीले नेपालको आफ्नो जहानिया शासनमा घातक प्रभाव पार्न सक्ने भएपछि कूटिल प्रधानमन्त्री चन्द्र शमशेरले नेपालमै उच्च शिक्षा हासिल गर्न सकिने व्यवस्था बाँध्ने निश्चित गरे। परिणामतः त्रिचन्द्र क्याम्पसको स्थापना भयो।
