फणीन्द्रराज खेताला नेपाली साहित्यकार हुन्।
फणीन्द्रराजको जन्म बाबु भुवनराज शर्मा र आमा दिव्यकुमारीका सुपुत्रका रूपमा वि.सं. 1979 साल असोज 13 गते शुक्रवारका दिन ठमेल, सल्लाघारी, काठमाडौंमा भएको हो। वि.सं. 2005 सालमा कल्याणीदेवसँग विवाह भएको थियो। उनका चार छोरी र तीन छोरा जन्मिए। स्नातकसम्म गरेका खेतालाले शिक्षण पेसा अँगालेका थिए। वि.सं. 2004को सुरूदेखि 2046को अन्त्यसम्म गरी 43 वर्ष उनले शिक्षण अध्यापनमा लगाए। पशुपति मित्र माध्यमिक विद्यालय, त्रिभुवन आदर्श विद्यालय, पशुपति क्याम्पस आदिमा शिक्षण, प्राध्यापन गरे। उनले वि.सं. 2004 सालमा विनायक पद्म स्कूल, वि.सं. 2014 सालमा रात्रि स्कूल खोल्न योगदान पनि दिएका थिए।
कृतिहरूवि.सं. 1994मा 'पैसा' शीर्षक कविताबाट साहित्य यात्रा थालेका उनले 'फिलिंगो' दैनिकको सम्पादन गरेका थिए। नाटक/एकाङ्की, कविता, आदिमा कलम चलाएका खेतालाका प्रकाशित कृतिहरूः
उनी मित्र मण्डल, मित्र वाचनालयका संस्थापक, फर्पिङ पुस्तकालय, अग्रगामी साहित्यिक मण्डल अध्यक्ष, भैरव पुरस्कार गुठीका उपाध्यक्ष, नेपाल लेखक सङ्घका सदस्य रहे।
आधा शताब्दीभन्दा अघिदेखि नेपाली भाषा शिक्षणमा अनवरत रूपमा साहित्य सेवामा लागी नेपाली भाषामा उल्लेख्य योगदान गरेबापत उनलाई वि.सं. 2061 सालको जगदम्बाश्री पुरस्कार प्रदान गरियो। उनले रत्नश्री स्वर्ण पदक, दीप स्मृति पुरस्कार, वेदनिधि पुरस्कार, सिपाही पत्रिका पुरस्कार, रूद्रराज पुरस्कार, भवदेव पन्त पुरस्कार पनि पाए।
मूत्रनलीको संक्रमणबाट पीडित उनको 2067 माघमा निधन भयो।
