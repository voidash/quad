म्याकमहोन रेखा भारत तथा तिब्बतको बीच रहेको सीमारेखा हो ।ब्रिटिश प्रतिनिधि सर ह्यानरी म्याकमहोनद्वारा सन् 1914 मा निर्धारण गरिएको सीमारेखा जो 550 माइल लामो छ । पूर्वीभेग हिमालय हुँदै यो सीमारेखा पश्चिममा भूटान देखि 890 कि.मी. र पूर्वमा ब्रह्मपुत्र सम्म 260 कि.मी. सम्म फैलिएको छ । भारतको अनुसार यो चीनसँग उसको सीमा हो । तर चीनले सन् 1914 मा निर्धारण गरेको सीमारेखालाई ब्रिटिशले त्यस बखत चीनको निर्वालताको फाइदा उठाई चीनको ठुलो भाग भारतमा समावेश गरेको छ भन्दै उक्त सीमारेखालाई मान्न अस्विकार गरेको छ । चीनको अनुसार तिब्बत स्वायत्त क्षेत्र थिएन र त्यो सँग सम्झौता गर्ने कुनै आधार थिएन । चीनको आधिकारिक मानचित्रहरुमा म्याकमहोन रेखाको दक्षिणमा 56 हजार वर्ग माइलको क्षेत्रलाई तिब्बती स्वायत्त क्षेत्रको भाग मान्ने गरेको छ । यस क्षेत्रलाई चीनमा दक्षिणी तिब्बतको नामले चिनिन्छ । सन् 1962-63 को भारत-चीन युद्ध को समय चीनी फौजहरूले केही समयको लागि यस क्षेत्र माथि आफ्नो अधिकार पनि जमाएको थियो । यस कारण नै वर्तमान समय सम्म यस सीमारेखामा विवाद अहिले पनि समाप्त भएको छैन । तर भारत-चीनको बीच रहेको यो भौगोलिक सीमा रेखाको रुपमा अवश्य मान्ने गरिन्छ । चीनले यसको सट्टामा लाईन अफ एक्चुवल कन्ट्रोललाई बास्तविक सीमा मान्दछ । 
सन् 1914 को अनुसार म्याकमहोन रेखा 
सन् 1914 को अनुसार म्याकमहोन रेखा 
सिमला सम्झौता अनुसार, म्याकमहोन रेखा 
सिमला सम्झौता अनुसार, म्याकमहोन रेखा 
