एनसेल नेपालको पहिलो निजी मोबाइल दूरसञ्चार कम्पनी हो। नेपालमा स्थापना भएको यो पहिलो दूरसञ्चार कम्पनी हो जसले सार्वजनिक जिएसएम सेवाको थालनी गरेको थियो। स्थापनाकालमा यस कम्पनीको नाम मेरो मोबाइल रहेको थियो जसको स्वामित्व स्पाइस नेपाल प्राइभेट लिमिटेडसँग थियो। अक्टोबर 2008 मा स्पाइस नेपालले युरोपको प्रसिद्ध मोबाइल कम्पनी टेलिया सोनेरासँग अनुबन्ध गरेको थियो। यस मोबाइल सेवालाई नेपालकै नम्बर एक मोबाइल सेवा बनाउने दिशामा यसले पुरानो नाम मेरो मोबाइललाई परिवर्तन गरेर एनसेल राखेको हो । एनसेलले नेपालमा नेपाल सेल्युलर लाई प्रदर्शित गर्दछ।
सन् 2016 अप्रिल 12 मा एनसेल आधिकारिक रुपमा मलेसियाको दूरसञ्चार समूह आजीयाटा ग्रुप बेरहाडको भाग बनेको हो। यसले पहिला राज्यको स्वामित्वमा रहेको र हाल सार्वजनिक दूरसञ्चार कम्पनी नेपाल टेलिकमको एकाधिकार तोडेको थियो। 12 अप्रिल 2016 मा, एनसेलले आधिकारिक रूपमा मलेसियाको दूरसञ्चार समूह आजीयाटा ग्रुप बेरहाडको एक अङ्श बनेको थियो।
एनसेल प्राइभेट लिमिटेडलाई पहिले स्पाइस नेपाल प्राइभेट लिमिटेडको नामले चिनिन्थ्यो। यस कम्पनीको स्थापना सन् 2004 मा भएको हो । नेपाल दुरसञ्चारबाट इजाजत प्राप्त यस कम्पनीले जिएसएम सेवा तर्फ प्रिपेड तथा पोस्टपेड सिम वितरण गर्ने अधिकार प्राप्त गरेको छ। यसले आफ्नो आधिकारिक तथा व्यापारिक रुपले आफ्नो सेवा सन् 2005 मा मेरो मोबाईल नामबाट सेप्टेम्बर 17 मा काठमाण्डौ उपत्यकाबाट थालेको थियो। हाल यस कम्पनीले नेपालको 77 वटै जिल्लामा आफ्नो सेवा बिस्तार गरेको छ। यसले आफ्नो सेवा बिस्तार गर्ने सन्दर्भमा शहरी तथा ग्रामिण इलाकालाई छानेको छ। एनसेल हाल मलेसियाको आजीयाटा ग्रुप बेरहाड कम्पनीको समूहमा रहेको छ।
कम्पनिले आफ्नो सुरुवाती अवस्थामा आधारभूत सुबिधाहरु जस्तै फोन गर्ने तथा मेसेज मात्र प्रदान गरेको थियो । पछी यसलाई बढाउंदै कम्पनीले एक एक गर्दै ब्ल्याक्बेरी फोन,एनसेल कनेक्ट त्यस्तै एज/जिपिआरएस,भोइस मेल जस्तै अन्य सुबिधाहरु थप गरेका छन् ।नेपालको सन्दर्भमा दुरसंचार कम्पनीहरुको सुचिमा एनसेल पहिलो स्थानमा रहेको छ यसको ग्राहक संख्या लगभग 1 करोड पुगिसकेको छ । एनसेलले हालसम्म 125 देशका 425 दुरसंचार कम्पनीसँग सहकार्य गरि रोमिंग सेवा उपलब्ध गराएको छ ।
