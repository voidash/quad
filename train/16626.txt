खुनगाड खोला दैलेख जिल्लाको पिपलकोट गा. वि. स. र सिंगासैन गा. वि. स.को सिमानामा बग्ने खोला हो। पिपलकोटको भित्री खोलाबाट उद्गम भएको कान्म खोला र सिंगासैनको फुरूगाडेबाट उद्गम भएको ढोर खोलाको झ्याप दोमिनामा भएको संगम पछी यो खोलालाई खुनगाड खोलाको नामले चिनिन्छ। यो खोला भिरालोमा बग्ने भएकाले वर्षा याममा खोलाको बहाव धेरै खतरनाक हुने र खोला तर्न लाग्दा मान्छे तथा पशुहरूको ज्यान समेत जाने भएकोले यो खोलालाई "खुनगाड खोला" भनिएको हो भन्ने भनाई रहेको छ। यो खोला खिडकी जिउलामा गएर कर्णाली नदीमा मिल्छ।
