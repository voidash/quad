मानव संसाधन व्यवस्थापन भन्नाले संगठन भित्र मानिसको व्यवस्थापन सम्बन्धि दर्शन, कार्यविधि एवं अभ्यास लाई जनाउँछ । मानव संसाधनको प्राप्ति, विकास, उत्प्रेरणा र अनुरक्षण प्रक्रिया नै मानव संसाधन व्यवस्थापन हो । यो संगठनमा निरन्तर चलिरहने प्रक्रिया हो । यो सबै तहका व्यवस्थापक हरुले गर्ने नियमित कार्य हो । मानव संसाधन व्यवस्थापनका निम्न कार्यहरु हुन्छन :
प्राप्ति कार्यले ठीक व्यक्तिको ठीक ठाउँमा र ठीक समयमा प्रवेश निश्चित गर्छ । यसमा निम्न क्रियालापहरु पर्छन्:
यसले विज्ञापन र अन्य उपायहरु द्वारा खाली पदहरुमा योग्य उम्मेदवार हरुलाई निवेदन हाल्न आकर्षित गर्छ । यो आन्तरिक वा बाह्य स्रोतबाट हुन सक्छ । यसबाट ठीक व्यक्ति, ठीक पदका लागि ठीक समयमा प्राप्त गरिन्छ । 
निवेदन हाल्ने उम्मेदवार हरु मध्ये बाट योग्य व्यक्तिहरुको छनोट गर्छ । यसका लागि निवेदन मुल्यांकन, छनौट जाँच, अन्तर्वार्ता, स्वास्थ्य परीक्षण आदि गरिन्छ । यसद्वारा ठीक कामका लागि ठीक व्यक्ति छनौट गरिन्छ । 
छानिएको व्यक्तिलाई उचित पद र ठाउँमा पदस्थापन गरिन्छ । यसका लागि कर्मचारीको रुची र योग्यतालाई ध्यानमा राखिन्छ । 
संगठनिक संस्कृतिमा अनुकुलताक लागि छानिएको व्यक्ति'लाई अभिमुखीकरण गरिन्छ । यसले नयाँ कर्मचारीलाई कार्य वातावरण तथा संगठनिक मूल्य मान्यता बारे जानकारी दिन्छ । 
