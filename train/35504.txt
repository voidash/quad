कान्तिपुर दैनिक नेपाली भाषा मा प्रकाशित हुने नेपालको एक दैनिक पत्रिका हो। यो पत्रिकाको मुख्यालय नेपालको राजधानी काठमाडौंमा छ।
कान्तिपुर दैनिकको प्रथम पटक प्रकाशन 2049 साल फागुन 7 गते भएको हो। कान्तिपुर दैनिकको शनिवासरिय परिशिष्टाङ्क कोशेलीको प्रकाशन 2050 साल वैशाख 12 बाट भएको हो। कान्तिपुर दैनिक प्रकाशन सुरू भएको आठ वर्षपछि 'शुक्रबारे बालकोसेली' का रूपमा कोपिला आउन थाल्यो। 'कोपिला'को नमुना अङ्क 2057 फागुन 5मा आयो। 'कोपिला'को पहिलो नियमित अङ्क 2057 फागुन 19मा आएको हो। 'कोपिला'को संयोजन सुरूमा शाश्वत पराजुलीले गरे। 2061 वैशाखदेखि राजेश कोइरालाले र हाल । प्रत्येक साताको अन्त्यमा हेल्लो सुक्रबार पनि प्रकाशन हुने गर्छ। 
कान्तिपुर रङ्गीन निस्कन थालेको 2054 पुस 17 गतेदेखि हो। कान्तिपुर 12 पेज भएको 2056 वैशाख 1 देखि हो। कान्तिपुर दैनिकको विराटनगर संस्करण 2058 जेठ 19बाट सुरू भएको हो। कान्तिपुर दैनिकको सुरूवातदेखि योगेश उपाध्याय सम्पादक थिए। 2057 साउन 7 देखि उक्त जिम्मेवारी युवराज घिमिरेले लिए। त्यसपछि नारायण वाग्ले सम्पादक बने। 2065 मा नारायण वाग्लेले कान्तिपुर छोडेपछि 2075 सम्म सुधीर शर्माले यो जिम्मेवारी सम्हाले। हाल कान्तिपुरको सम्पादक नारायण वाग्ले छन्। 
कान्तिपुर पब्लिकेसन्स अन्तर्गत पाँच प्रकाशन छन्। देशका सातै वटा प्रदेशमा पब्लिकेसन्सका क्षेत्रीय कार्यालय छन्। ती सबै प्रदेशबाट यो पत्रिकाका क्षेत्रीय संस्करणहरू एकसाथ छापिन्छन्।
द काठमान्डू पोष्ट का सुरूका सम्पादक योगेश उपाध्याय नै थिए। त्यसपछि श्याम के.सी. र युवराज घिमिरे हुनुभयो। हाल् हाल पोस्टको सम्पादक अखिलेश उपाध्याय हुनु हुन्छ। 'कान्तिपुर दैनिक' र 'द काठमान्डू पोष्ट'लाई 2062 वैशाख 21 देखि अन्तर्राष्ट्रिय आकारको बनाइयो। यो आकार साविकभन्दा सानो हो। 
कान्तिपुर साप्ताहिकको प्रकाशन 2052 जेठ 5मा सुरू भएको हो। सर्वोत्तम प्रकाशन 2054 मा थालिएको हो। साप्ताहिक 24 पेज भएको 2055 फागुन 7 बाट हो। 2057 मंसिर 2 देखि साप्ताहिक र सर्वोत्तमको सम्पादकमा सुवास ढकालको नाम छापिन थालेको हो। सर्वोत्तम नारी मासिकको पहिलो अङ्क 2059 साल कात्तिकमा आएको हो। 
नेपाल पाक्षिकको प्रकाशन 2057 साउन 15 मा थालिएको हो। 'नेपाल साप्ताहिक' 2060 चैत 22मा भएको हो। यसका सम्पादकहरू विजय कुमार पाण्डे, तीर्थ कोइराला, सुधीर शर्मा, किशोर नेपाल, फेरि सुधीर शर्मा र अहीले प्रशान्त अर्याल हुनुहुन्छ। 
कान्तिपुर एफएमको प्रसारण 2055 असोज 28 सुरू भएको हो। त्यसअघि 2052मा रेडियो नेपालसँग 7 देखि 10 बजेसम्म समय किनेर प्रशारण हुन्थ्यो। धनकुटा जिल्लाको भेडेटारबाट एफएम प्रसारण 2058 वैशाखमा भएको हो।
यस पब्लिकेसन्सका 'कान्तिपुर दैनिक', 'द काठमान्डू पोष्ट', 'साप्ताहिक', 'नेपाल साप्ताहिक' र 'सर्वोत्तम नारी' पाँच प्रकाशन हुन्। कान्तिपुर पब्लिकेसन्सभित्र 'कान्तिपुर अनलाईन' छ। उक्त अनलाईनलाई अहिले 'इ-कान्तिपुर' भनिन्छ। कान्तिपुर अनलाईन 2057 वैशाख 1मा सुरू भएको हो। कान्तिपुर पब्लिकेसन्सका सबै प्रकाशन इन्टरनेटमा उपलब्ध छन्।
