नेपाली समालोचनाको विकासक्रमलाई चार चरणमा विभाजन गरिएको पाइन्छ, जसअनुसार पहिलो चरण माध्मिक काल अन्तर्गत पर्दछ भने दोस्रो चरण, तेस्रो चरण र चौथो चरण अाधुनिक काल अन्तर्गत पर्दछन् । यसरी हेर्दा विक्रम सम्वत् 1999 बाट नेपाली समालोचनाको अाधुनिक काल प्रारम्भ भएको देखिन्छ । रामकृष्ण शर्मा । यदुनाथ खनाल जस्ता सशक्त समालोचकहरूका समालोचना संगै प्रारम्भ भएको अाधुनिक कालको यस दाेस्राे चरणमा पूर्वीय र पाश्चात्य दुबै साहित्यशास्त्रमा समालोचना भएका पाइन्छन् । यस चरणका अन्य समालोचकहरूमा बाबुराम अाचार्य, हृदयचन्द्रसिंह प्रधान र रत्नध्वज जोशी उल्लेख्य देखिन्छन् । यस चरणका समालोचनाहरू अतिशय प्रभावपरक, प्रशंसापरक, जीवनीपरक, बौद्धिक र विश्लेषणात्मक रहेका पाइन्छन् । यो चरण सैद्धान्तिक, विधापरक, तुलनात्मक, अन्वेषणात्मक,एेतिहासिक, निर्णयात्मक, प्रगतिमूलक समालोचना निर्माणमा विशेष उर्वर रहेको पाइन्छ । 
