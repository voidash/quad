विश्व सम्पदा समिति ती महत्वपूर्ण स्थलहरूको चयन गर्दछ जसलाई युनेस्कोको विश्व सम्पदा क्षेत्रको रूपमा सूचीवद्ध गर्न सकियोस । यो विश्व सम्पदा सभाको कार्यान्वयनको लागि जिम्मेवार संस्था हो । यस समितिले विश्व धरोहर कोषको प्रयोगलाई परिभाषित गर्नुका साथै राष्ट्र दलहरूको अनुरोधमा वित्तीय सहायताको आवंटन गर्ने गर्दछ । यसको गठन 21 राष्ट्र दलहरू सँग सहकार्यमा हुन्छ, जसको चुनाव राष्ट्र दलहरूको महासभाद्वारा चार वर्षको कार्यकालको लागि हुने गर्छ। 
विश्व सम्पदा सभाको नियमानुसार समितिको सदस्य राष्ट्रको कार्यकाल 6 वर्षको लागि हुन्छ, तर कतिपय राष्ट्र दल स्वेच्छाले मात्रै चार वर्षको लागि समितिको सदस्य बन्न स्वीकार गर्छन जसले अन्य अर्को राष्ट्र दलहरू पनि यस समितिको सदस्य बन्न मौका पाउन सकोस । उदाहरणको लागि, 15औं महासभा को लागि निर्वाचित सबै सदस्य राष्ट्रले स्वेच्छाले आफ्नो कार्यकाल 6 वर्ष बाट घटाएर 4 वर्ष गर्ने निर्णय गरेको थियो ।

विश्व सम्पदा समितिले वार्षिक रूपमा एक पटक वर्तमान विश्व सम्पदा क्षेत्रहरूको व्यवस्थापनको लागि छलफल गर्ने गर्दछ र साथै राष्ट्रहरूबाट प्राप्त हुने नामाङ्कन लिने गर्दछ । 
