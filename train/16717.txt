भगवान मेरो ज्योति हो 
यूनिभर्सिटी अफ अक्सफोर्ड वा नेपालीमा अक्सफोर्ड विश्वविद्यालय, ओक्सफर्ड, इङ्गल्याण्ड, मा स्थित, अङ्ग्रेजीभाषी विश्व को भन्दा पुरानो विश्वविद्यालय हो।अक्सफोर्ड बिश्वबिद्यालयको स्थापनाबारे प्रयाप्त प्रमाण नभेटिए पनि किंवदंती अनुसार,सन् 872 मा तत्कालिन Wessex का राजा अल्फ्रेड द ग्रेटले केहि भिक्षुहरु संगको केहि दिनसम्मको बहस पश्चात स्थापित गर्नु भएको थियो।  12 औं शताब्दीमा केहि प्रख्यात शिक्षकहरुको समूहको अगुवाइमा बिद्यार्थीहरु संगठित गरि शिक्षामा सुधार को थालनी गरियो साथ साथै 1167 मा राजनीतिक कारण तत्कालिन राजाले फ्रान्समा पढ्न गएका सबै विद्यार्थीहरुलाई घर फिर्ता गर्नको लागि आदेश दिए तब अक्सफोर्ड बिश्वबिद्यालयले उचाई लिएको थियो। बेलायत स्थित उक्त विश्वविद्यालय द्वारा 44 कलेज तथा हलहरु र 100 भन्दा धेरै पुस्तकालयहरू समावेश गरेको छ, जुन बेलायतको सबैभन्दा ठूलो पुस्तकालय प्रणाली हो। 
विश्वप्रख्यात यस विश्वविद्यालय हाल मेडिकल शिक्षाको लागि विश्वको पहिलो र समग्र विधामा दस उत्कृस्ट विश्वविद्यालय मध्य पर्दछ। जसमा धेरै ठूलो संख्या ठूलो अंडर ग्रेजुएट र पोस्ट ग्रेजुएट कोर्स अफर गरिन्छ। यसमा 22000 भन्दा धेरै बिद्यार्थीहरु पढाई गरिरहेका छन, जसमध्ये 140 देशका करिब 40 प्रतिशत विदेशी बिद्यार्थीहरु रहेका छन । 
