बादिन पाकिस्तानको सिन्ध प्रान्तमा रहेको बादिन जिल्लाको सदरमुकाम शहर हो । यो शहर सिन्धु नदीबनट पुर्वमा रहेको छ । यो शहरका जमिन समथल र उब्जाउ हुने भएकाले धान खेती यहाँ देशको सबैभन्दा धेरै उत्पादन हुन्छ भने यस शहरबाट नजिकमा तोरी खेती पनि हुन्छ । बादिन शहर बादिन जिल्लाको प्रमुख शहरको रुपमा रहेको छ जसको सन् 1998 को राष्ट्रिय जनगणना अनुसार यस शहरको जनसङ्ख्या 61,302 रहेको छ । बादिन शहरलाई यहाँ धेरै चिनी उत्पादन हुने भएकाले चिनीको शहर पनि भनिन्छ । यो शहर सन् 1975 मा स्थपना भएको थियो । बादिन जिल्लालाई उत्तर तर्फबाट हैदराबाद र मीरपुर खासले घेरेको छ । तिरपकर र मीरपुर खासले उत्तरबाट घेरेको छ भने थटा जिल्लाले पश्चिममा त्यस्तै गरि भारतको कच जिल्लाले दक्षिणमा घेरेको छ जुन भारतसँग अन्तर्राष्ट्रिय सिमाना रुपमा रहेको छ ।
यस शहरको नजिकमा समुन्द्र भएकाले शहरको मौसमलाई लगभग सबै महिना मध्यम तापक्रम हुने खालको छ । यस शहरमा मार्च महिना देखि अक्टोबर महिना सम्म समुन्द्रको मन्ध हावा चल्ने गर्छ । वर्षा ऋतुको समयमा यस शहरको अाकास बादलले घेरेता पनि पानी भन्ने कम मात्रमा पर्छ यतिबेलाको मौसम सामान्यतया अोसिलो हुन्छ । बादिनको चिसो मौसम नोभेम्बरको सुरुदेखि देखि सुरु हुन्छ जब अोसिलो समुन्द्री हावा अचानक परिवर्तन भएर चिसो हावा उत्तर-पूर्वी तिरबाट बग्न थाल्छ यसको कारण प्राकृतिक तापमानमा तुरुन्तै गिरावट हुन्छ र यस समयमा अाँदी तुफान र बाढीको बढी खतरा हुन्छ । 
बादिन शहरका छात्र छात्राको शिक्षामा अविविद्ध ल्याउनका लागि यस शहरमा सिन्ध विश्वविद्यालय स्थपना भएको थियो जसलाई लार पनि भन्ने गरिन्थ्यो । त्यसपछि सिन्ध विश्वविद्यालय लार क्याम्पस पनि शहरमा स्थापित गरिएको थियो जसले उच्च शिक्षाका लागि महिला सहभागीतामा विषेश ध्यान दिएको थियो । यस क्याम्पले एक पुस्तकालय र एक कम्प्युटर प्रयोगशाला सहित इन्टरनेट जडान सुविधा प्रदान गर्दछ । कलेजले बिजनेस एडमिनिस्ट्रेशन, वाणिज्य र कम्प्युटर साइन्समा 4-वर्षको स्नातक डिग्री प्रदान गर्दछ र कम्प्यूटर साइन्स र बीएडडी, एम.एडमा स्नातकोत्तर डिप्लोमाको पनि व्यवस्था गरिएको छ । राहिम पब्लिक स्कूल र कलेज बादिन पूर्व-मेडिकल र पूर्व-इन्जिनियरिङ अध्ययनको लागि यस क्षेत्रको लोकप्रिय विद्यालयहरू हुन् । सन् 2013 को अनुसार सरकारले सञ्चालन गरेका विद्यालयहरूमा 209 विद्यालय छात्रका लागि, 102 विद्यालय छात्राका लागि, 691 प्राथमिक विद्यालयहरू, 428 सह-शैक्षिक विद्यालयहरू, र 15 उच्च विद्यालयहरू रहेका छन् ।
