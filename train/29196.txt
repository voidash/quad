युइएफए युरोपियन च्याम्पियनसिप युरोपेली फुटबल महासंघका सदस्य राष्ट्रहरूबिच युरोपेली विजेताको फैसला गर्न गरिने प्रतियोगिता हो। सन् 1960 यता हरेक चार बर्षमा आयोजना गरिँदै आएको यो प्रतियोगिताको सुरुको नाम युइएफए युरोपियन नेसन्स कप थियो भने सन् 1968 देखि युइएफए यूरोपियन च्याम्पियनसिप भन्न थालिएको हो। फिफा विश्वकपपछि सबभन्दा बढी लोकप्रिय यस प्रतियोगितामा छनौटका लागि आयोजक राष्ट्र बाहेक प्रत्येक राष्ट्रले छनौट खेल खेल्दछन्। यसको विजेताले आउँदो फिफा कन्फेडेरेसन कपमा सहभागिताको अवसर प्राप्त गर्दछ। हालसम्म जर्मनी र स्पेन ले सर्वाधिक तीन पटक युइएफए युरो जितेका छन्। फ्रान्स हालसम्म 3 पटक फाइनल पुगेकोमा 2 पटक विजेता बन्यो। त्यस्तै इटाली, डेनमार्क, नेदरल्याण्ड, रसिया, ग्रीस र चेकोस्लोभाकियाले एकएक पटक यो उपाधि चुम्न सफल भएका छन्। हालसम्म स्पेनमात्र एक त्यस्तो टोली हो जसले लगातार दुई पटक यो उपाधि जित्न सकेको छ। यस प्रतियोगिताको पछिल्लो संस्करण सन् 2016 मा फ्रान्सले आयोजना गरेकोमा फाइनल खेलमा पोर्चुगल ले फ्रान्स लाई 1-0 अन्तरले पराजित गर्दै जितेको थियो। आउँदो संस्करणको युरोकप ? हुनेछ।

