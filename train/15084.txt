रूपपरक समालाेचना साहित्यका अन्य पक्षबाट नभएर रूपपक्षबाट गरिने समालाेचनाकाे अाधुनिक पद्धति हो ।यस पद्धतिले कुनै कृतिमा विषय के कसरी संरचित छ अर्थात् त्यसले रूप कसरी प्राप्त गरेकाे छ भन्ने विवेचना गर्छ । यसले विषयवस्तुकाे विश्लेषण नगरी रूपकाे विश्लेषण एवं मूल्याङ्कन गर्दछ । रूपपक्ष बहिरङ्ग, मूर्त हुन्छ र यसभित्र लय, छन्द, अलङ्कार, बिम्ब, प्रतीक, कथानक, व्याकरण, भाषा, आर्थी सम्बन्ध आदि रहन्छन् । रूप साहित्यको केन्द्रीय तत्त्व भएकाले यसलार्इ साहित्यको अनुहार वा आकृतिका रूपमा लिइन्छ । 
रूपवादको थालनी रसियाली रूपवादका रूपमा सन् 1915 मा भएको पाइन्छ । रुसमा यसको विकास मास्को भाषिक समूह र काव्यभाषा अध्ययन समाज बाट भएको हाे । यी दुबैको सामुहिक नाम रसियाली रूपवाद हो । रसियाली रूपवादपछि यस समालोचनाको विकास बेलायत र अमेरिकामा नवसमालोचनाका रूपमा भएको देखिन्छ ।
