द्वारकानाथ कोटनिस (मराठी भाषा: द्वारकानाथ शांताराम कोटणीस; एक भारतीय चिकित्सक थिए । उनी 10 अक्टोबर 1910 भारतको महाराष्ट्रमा जन्मेका थिए भने उन्को मृत्यु – 9 डिसेम्बर 1942 चीनमा भएक्प थियो ।
कोटनिसको जन्म भारतको बम्बईस्थित सोलापुर सहरमा एक सम्पन्न परिवारमा भएको थियो । उनका मातापिता अत्यन्त दयालु स्वभावका थिए।
सम्पन्न परिवारमा जन्मिएकाले उनको बाल्यकाल सुख साथनै बित्यो । चार वर्षको उमेरदेखि उनी स्कुल जान थाले । उनी सानै देखि लगनशील र मेहनती थिए । उनी परीक्षामा सधैं प्रथम हुन्थे ।
त्यस बेला सोलापुरमा सङ्क्रामक रोगहरू फैलिएको थियो । जसबाट वचन सहरबासिहरू सहरबाहिर छाप्रो बनाएर बस्थे । उनको परिवारको हालत पनि त्यस्तै थियो । त्यसबाट उनी ज्यादै दुःखी हुन्थे । त्यसैबेला उनमा देश र जनताको सेवा गर्ने भावनाले जन्म लियो । फलस्वरूप उनी यसैबाट प्रेरित भई चिकित्सालाई भविष्यको पेसाका रूपमा उनले रोजे । भने उनले चिकित्साशास्त्रमा स्नातक डिग्री गरे ।
सन् 1937 मा उनले एउटा अस्पतालमा रेजिडेन्ट फिजिसियनको काम गरे । त्यस बेला एसिया ,युरोप ,अफ्रिकामा युद्ध चलिरहेको थियो । जर्मनी ,इटाली ,जापान जस्ता साम्राज्यबाट मुक्त हुन विभिन्न राष्ट्रका जनता विद्रोहमा उत्रँदै प्रतिरोध गर्दै थिए । चीनमा पनि प्रतिरोध युद्ध चर्किएको थियो।
