आर्जेन रोबिन ] ; जन्म 23 जनवरी 1984) एक डच फुटबल खेलाडी हुन्।उनी फुटबलमा अग्रपङ्क्ति भुमिकामा मैदान उत्रने गर्दछन्।
रोबनको बल नियन्त्रण गर्ने खुबी गजबको छ । उनी विशेष बल लिएर तीव्र गतिमा अघि बढी पेनाल्टी क्षेत्रनजिक पुगेपछि बायाँ खुट्टाले देखाउने कलाका कारण चिनिन्छन् । उनको वेगले गर्दा प्रतिद्वन्द्वीहरू पनि पाखा लाग्ने गर्छन् ।
नेदरल्यान्ड्सको बेडममा जन्मिएका उनी सानैदेखि दायाँ विङ्गमा खेल्थे । उनले ग्रोनिन्गनबाट फुटबल जीवन सुरु गरेका थिए । ग्रोनिन्गनबाट उनी 2002 मा डच क्लब पीएसभी पुगे । पहिलो सिजनमै उनको लोभलाग्दो खेलको सहयोगमा पीएसभी डच लिग च्याम्पियन भयो । त्यसैले उनलाई आबद्ध गर्न इङ्लिस क्लब म्यानचेस्टर युनाइटेड र चेल्सीको होड नै चल्यो । उनले रसियन अर्बपति रोमन अब्रामोभिचको चेल्सी रोजे । । चेल्सीमा इङ्लिस प्रिमियर लिग जितेर 2007 मा रियल म्याड्रिड पुगे । रियलमा ला लिगा र कोपा डेल् रे जिते पनि काका र क्रिष्टियानो रोनाल्डोको आगमनले रोबेन जर्मनीको सर्वाधिक सफल क्लब बायर्न म्युनिखमा आबद्ध हुन पुगे ।
रोबिनले 2003 को अप्रिलमा डेब्यू गरेका थिए । त्यसयता 96 खेल खेलेका उनले 37 गोल गरेका छन् । नेदरल्याण्ड्सका सर्वाधिक गोलकर्तामा उनी चौथो स्थानमा छन् ।
