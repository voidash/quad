ड्यारेन एभरेट् क्रिस् एक अमेरिकी अभिनेता, गायक, गीतकार र संगीतकार हुन। उनी शिकागोमा अवस्थित स्टारकिड प्रोडक्शन्स् नामक एक मिडिया र संगीत थिएटर निर्माण कम्पनीको सह-संस्थापक र सह-सञ्चालक पनि हुन। उनी विशेष गरि फक्सको टिभि श्रृंखला ग्लीमा ब्लेन एंडरसन, एक उच्च विद्यालयको समलैंगिक छात्र,को भुमिका निर्भाह गरेकोमा चिनिन्छन।
क्रिसले पहिलो पल्ट स्टारकिडको सांगीतिक नाटक, "अ भेरि पट्टर म्युजिकल" र त्यसपछि "अ भेरि पट्टर सिक्वल"मा ह्यारी पट्टरको प्रमुख भूमिका खेलेर सबैको ध्यान खिचेका थिए। जनवरी 2012मा उनले आफ्नो ब्रडवे शुरुवात, "हाउ टु सक्सिड इन बिजनेस विथाउट रियल्ली ट्राइन्ग" नाटकमा जे. पिएरपोन्ट फिन्चको भूमिकाबाट गरेका थिए।
क्रिस सान फ्रान्सिस्को, क्यालिफोर्नियामा सेरिना र चार्ल्स विलियम क्रिस्‌, एक बैंकर र विभिन्न सान फ्रान्सिस्को प्रदर्शनहरूको एक पूर्व निदेशकको कान्छा छोराको रूपमा जन्मिएका थिए। क्रिस एक यूरेशियिन मुलका हुन अर्थात उनको आमा फिलीपींसकी नेटिभ हुन र चीनी, स्पेनिश, र फिलिपिनो वंशकी हुन, जबकि उनको पिता पिट्सबर्ग, पेंसिल्वेनियाका नेटिभ र आइरिश मूलका हुन। उनको एक ठूलो दाई छन जसको नाम चार्ल्स "चक" क्रिस् हो जो एक संगीतकार र इन्डी रक ब्यान्ड "फ्रील्यान्स व्हेल"का एक सदस्य हुन। सन् 1988 मा, क्रिस् परिवार होनोलुलु, हवाईमा बसाईं सराई गरे जहां क्रिस्‌का पिता "ईस्ट वेस्ट बैंक"मा अध्यक्ष र सीईओको रूपमा सेवारत थिए। उनीहरू त्यहाँ 1992 सम्म बसे र त्यसपछि सान फ्रान्सिस्कोमा फिर्ता आए।
क्रिस् संगीत र प्रदर्शन कलामा बाल्यकालदेखि नै रुचि राख्दथे - पांच वर्षको उमेरमा उनले भायोलिन सिक्न थाले र आफ्नो शास्त्रीय प्रशिक्षण विश्वविद्यालय पुगुन्जेलसम्म पनि जारी राखे। उनी अंततः एक बहु वादक बन्न सफल बने र गिटार, पियानो, भायलिन, चेलो, म्यानडोलिन, हारमोनिका, र ड्रम जस्ता विभिन्न बाद्यवादन बजाउनमा माहिर भए। उनी दस वर्षको कलिलो उमेरमा नै अमेरिकी कन्जरभेटरि थियेटरको युवा कन्जरभेटरि कार्यक्रमको लागि छानिए जहां उनले आफ्नो प्रारंभिक वर्ष थिएटर प्रदर्शनको अध्ययनमा बिताए।त्यसपछि पन्द्र वर्षको उमेर देखि उनले आफ्नै संगीत रचनाहरू लेख्न शुरू गरे। 
क्रिस्‌ले आफ्नो प्रारम्भिक शिक्षा स्टुअर्ट हल फर बोइजबाट र स्नातक सेन्ट इग्नेटियस कलेज प्रिपरेटोरि बाट पुरा गरे। सेन्ट इग्नेटियसमा आफ्नो पालामा उनी स्कुल सरकार र प्रदर्शन कला कार्यक्रम जस्ता विभिन्न क्लबहरूको सदस्य थिए। उनी त्यहाँ "थिएटर आर्ट्स लिडरशिप" र "फाईन आर्ट्स" पुरस्कार बाट पनि सम्मानित भएका थिए। क्रिस् स्कुल ओर्केस्ट्रामा एक भायोलिन वादक पनि थिए जहां उनले कन्सर्टमास्टरको पद पनि सम्हाले। पढाईको हिसाबमा उनले 2002 र 2003 मा प्रतिष्ठित राष्ट्रिय ल्याटिन परीक्षा पुरस्कार प्राप्त गरे। 
2005 मा, क्रिस् मिशिगन विश्वविद्यालयको स्कूल अफ म्युजिक, थिएटर एण्ड डान्स र कलेज अफ लिट्रेचर, साईन्स एण्ड द आर्टस्सामा पढ्न छनोट भए। उनले शुरूमा संगीत, इटालियन, र थिएटर प्रदर्शनमा डिग्री लिन चाहे तर अंततः केवल थियेटर प्रदर्शनमा स्नातक गर्ने निर्णय लिए, र 2009मा ललित कलामा स्नातक प्राप्त गरे।
क्रिस्‌द्वारा अभिनय गरिएको कामहरूको सूचीको लागि यहाँ क्लिक गर्नुहोस।
क्रिस्‌ले आफ्नो स्टेज डेब्यु 10 वर्षको उमेरमा, 42औं स्ट्रिट मुनको फ्यानी नामक नाटकमा, सेजारियोको भूमिकाबाट गरे। अर्को वर्ष क्रिस्‌ले त्यहि कम्पनिको रिचर्ड रडजर्स र स्टीफन सन्डहेइमको सांगीतिक नाटक "डु आई हियर अ वाल्टज?"मा मौरो नामक पात्रको भूमिका निभाए। त्यसपछि 1999मा "बेब्स ईन आर्म्समा उनले ब्यूरेगार्ड कालहनको रूपमा अभिनय गरे।
आफ्नो अमेरिकी कन्जरभेटरि थियेटरको समयमा क्रिस्‌ले थुप्रै नाटकहरूमा खेले जस्तै - "ए क्रिसमस क्यारोल", "ए मिडसमर्स नाईट्स ड्रिम्" र "द भोएसे इन्हेरिटेन्स"।उनले आफ्नो कला अझै निखार्ने प्रयास "सेन्ट इग्नेटियस कलेज प्रीपरेटरी"मा पनि जारी राखे जहाँ उनले बिभिन्न क्लासिक नाटकहरू - "द म्युजिक म्यान", "द डायरी अफ ऐनी फ्र्यान्क" र "फिड्डलर अन द रुफ"मा अभिनय गरे।
2005 देखि 2009 सम्म मिशिगन विश्वविद्यालयमा पढ्ने क्रममा, क्रिस्‌ले विभिन्न स्टेज प्रस्तुतिहरूमा‍‍‍ भाग लिएका थिए जस्तै "प्राइड एन्ड प्रेजुडिस", "द लास्ट डेज अफ जुडास इस्करियोट", "अ फ्यू गुड मेन", र "द क्रिप्पल अफ इनिशमान"। उनले त्यो विश्वविद्यालयको छात्रहरूद्वारा सञ्चालित बेसमेन्ट आर्टस् नामक थिएटर सङ्गठनमा अभिनेता र निर्देशक दुवैको पदमा काम गरेका थिए। सन् 2008को वसन्तमा उनले "अक्याडेमिया डेल'आर्टे", अरेज्जो, इटलीमा, एक सेमेस्टर बिताए जहाँ उनले "कमेडिया डेल'आर्टे" र अरु थिएटरसँग सम्बन्धित विषयहरूमा अध्ययन गरे।
2009मा मिशिगन विश्वविद्यालयबाट स्नातक प्राप्त गरेपछि उनले आफ्नो साथी र सहपाठिहरूसँग मिलेर स्टारकिड प्रोडक्शन्स् नामक एक मिडिया र संगीत थिएटर उत्पादन कम्पनीको स्थापना गरे। स्टारकिडमा उनको सबैभन्दा चर्चित अभिनयहरूमा युट्युबको हिट सांगीतिक नाटकहरू - "अ भेरि पट्टर म्युजिकल" र "अ भेरि पट्टर सिक्वल" पर्दछन। दुवै प्रस्तुतिहरू जे. के. राउलिन्गद्वारा लिखित ह्यारी पट्टर श्रृंखलामा आधारित छ र कम्पनीको युट्युब च्यानलमा त्यो भिडियो 19 जून, 2009 देखि 10 करोडभन्दा पनि बढि पटक हेरिएको छ।
जनवरी 2012मा उनले अल हर्स्चफेल्ड थिएटरमा तीन हप्ताको लागि ड्यानियल र्‌याडक्लिफको सट्टामा "हाउ टु सक्सिड इन बिजनेस विथाउट रियल्ली ट्राइन्ग" भन्ने नाटकमा जे. पिएरपोन्ट फिन्चको भूमिकाबाट आफ्नो ब्रडवे करियर शुरुवात गरे। ड्यानियल र्‌याडक्लिफको अन्तिम हप्ता बाहेक उनको कार्यकाल अरुको भन्दा निकै सफल साबित भयो। 11 महिना चलेको सो नाटक, क्रिस् मुख्य भूमिकामा हुँदाको तीन हप्तामा चार मिलियन डलर भन्दा पनि अधिक कमाई गर्न सफल भयो।
फक्स टिभि कार्यक्रम ग्लीमा क्रिस्, ब्लेन एन्डरसन नामक एक समलैंगिक छात्रको भूमिका निर्वाह गरिरहेका छन। उनि सबैभन्दा पहिले नोभेम्बर 9, 2010मा प्रसारित दोस्रो सत्रको भाग "नेभर बिन किस्ड"मा देखा परे। ब्लेन डाल्टन अक्याडमिमा पढ्दछन र त्यस स्कुलको ‍ग्ली क्लब, द डाल्टन अक्याडमि वार्बलर्सका प्रमुख गायक हुन। ब्लेन शुरुमा न्यु डिरेक्शन्स्‌को सदस्य कर्ट हम्मल को एक मित्र र संरक्षकको रूपमा आएका थिए तर पछि दुइजना बीचको सम्बन्ध र प्रशंसकहरूद्वारा यिनिहरूको मिलनको लागि गरेको समर्थनले गर्दा नै श्रृंखलाको सह-निर्माता रायन मर्फीले उनीहरूलाई पर्दामा जोडीको रूपमा स्थापित गरे। तेस्रो सत्रको शुरुवातमा ब्लेन मकिन्ले स्कुलमा सरे र न्यु डिरेक्शन्स्‌मा सामेल भए र यससँगै क्रिस् कार्यक्रमको अतिथि कलाकारदेखि मुख्य कलाकारमा बढोत्तर भए।
मर्फीले कार्यक्रममा क्रिस्‌को भूमिका ब्याख्या गर्दै भने, "ड्यारेनको कथामा एक प्रमुख खण्ड छ... कर्टको संरक्षक बन्छ र शायद त्यसपछि उनिहरू बिच प्रेम पनि हुन सक्छ - कर्ट अरुको हेपाईको कारणले आफ्नो स्कुल नै छाड्न बाध्य हुन्छ र अरुलाई हेपिएको नसहने नीति भएको स्कुलमा जान्छ। त्यसैले कर्टले उसलाई निकै मनपराउछ र सम्मान गर्छ।"
आफ्नो चरित्रको लागि जनताको प्रतिक्रियाको छलफलमा क्रिस्‌ले उत्तर दिँदै भने कि उनलाई विशेष रूपले "संसारको त्यस्तो मानिस जो अरु जस्तो केहि भिन्न विचारधाराहरूमा हुर्किएका छैनन तर जसले सम्बन्ध र मानव अधिकारप्रतिको आफ्नो विचार र धारणा ब्लेन र कर्टको कथाले परिवर्तन गरे", त्यस्ता टिप्पणीहरू मनपर्छ। उनले यो प्रतिक्रियाहरूलाई "अभूतपूर्व" भनेका छन, र भने: "म एक समलैंगिक समुदायमा हुर्केको एक सीधा बालक थिँए र यहि कुरामा मेरा धेरै साथीहरूले संघर्ष गरेको र कुनै पनि ठाँउमा आफ्नो पहिचान बनाउन नपाएको देख्दा नराम्रो लाग्छ। यसको उत्थान गर्ने मशिनको सानो टुक्रा बन्न पाउँदा निकै खुशी लागेको छ।"
ब्लेन एन्डरसनको चरित्र 2012को आफ्टर एल्टनको टिभिको मनपर्ने शीर्ष 50 पात्रहरूको सूचीमा नम्बर 1मा थियो।
क्रिस्‌को टेलिभिजन करियरमा ईस्टविक र कोल्ड केस जस्ता श्रृंखलामा गरेको भूमिका पनि समावेश छ।
अगस्ट 2011 मा, क्रिस् आफ्नो पहिलो फीचर फिल्म "ग्ली: द 3डि कन्सर्ट मुभि"मा देखिए। यो 2012 मा, क्रिस् कमेडि चलचित्र इमोजिनमा देखिदैँ छन्। यस फिल्मको कलाकारहरूमा क्रिस्टेन विग‍‍‍, एनेट बेनिन्ग, र म्याट डिलन रहेका छन।
2007मा क्रिस्‌ले आफ्नो अनलाईन करियरको शुरुवात टोबी फिलिप्सको भूमिकामा वेब श्रृंखला "लिटल व्हाइट लाई" बाट गरे। यो स्टारकिड प्रोडक्शन्स्द्वारा 2009मा प्रस्तुत गरिएको थियो।
क्रिस्‌ले "फन्नी अर डाई"को वेब श्रृंखला "लाईफ अफ लियोपोल्ड"मा लियोपोल्ड बोनार भन्ने पात्रको लागि आफ्नो आवाज पनि दिएका छन।
क्रिस्‌द्वारा गरिएको सांगीतिक प्रदर्शनहरूको सूचीको लागि, यहाँ क्लिक गर्नुहोस।
क्रिस्‌ले आफ्नो एकल सांगीतिक करियर मिशिगन विश्वविद्यालयमा छात्र भएको बेलामा बार र क्याफेहरूमा गाएर शुरू गरे। स्टारकिड प्रोडक्शन्स्को सफलता पछि, र ग्लीमा आफ्नो सफल भूमिकाबाट प्रसिद्धि पाए पछि, क्रिस्‌ले चाँडै लोकप्रियता हासिल गरे र अर्भिन्ग प्लाजा, रक्सी, हलिवुड प्यालेडियम, ट्रोबाडोर, र लिंकन सेन्टर जस्ता प्रख्यात स्थानहरू गाउन थाले। उनको प्रदर्शनहरूको सूचीमा अमेरिकी गीतिकिताब र समकालीन गीत देखि लिएर आफ्नै रचनाहरू पनि हुन्छ। एक ठुलो डिज्नी प्रशंसक भएको नाताले, उनि प्राय आफुलाई मनपर्ने एलन मेन्केनको गीतहरू पनि समावेश गर्छन।
क्रिस् मिशिगन विश्वविद्यालयको आफ्नो पूर्व सहपाठि, गायिका तथा गीतकार शार्लिन केयसँग अहिले पनि संगै मिलेर काम गर्ने प्रकृया जारी राखेका छन। उनले केयसँग "स्किन एण्ड बोन्स" र "ड्रेस एण्ड टाई" बोलको गीतमा संगै गाएका छन, र "स्किन एण्ड बोन्स", "म्यागनोलिया वाईन", र "ड्रेस एण्ड टाई"को भिडियोमा अभिनय पनि गरेका छन।
जुलाई 20, 2010मा क्रिस्‌ले iTunesमा स्वतंत्र रूपमा "ह्युमन्स" नामक सानो एल्बम प्रकाशित गरे। यो बिलबोर्डको शीर्ष हिटसिकर्स एल्बम चार्टमा 30 नम्बरमा डेब्यु गर्‍यो र iTunesको अल्टरनेटिभ चार्टमा शीर्ष 20 सम्म पुग्यो। 
10 डिसेम्बर, 2010 मा, क्रिस् अमेरिकन सोसायटी अफ कम्पोजरस, अथरस एण्ड पब्लिशरस को 400,000 औँ सदस्य बन्न पुगे। 
अप्रिल 2011 मा, क्रिस् सोनी म्युजिक इन्टरटेन्मेन्टसँग अनुबन्धित भए। रिलीजको तारीख निर्धारित गरिएको नभए पनि उनले एक पूर्ण स्टूडियो एल्बम रेकर्ड गराउनेछन।
क्रिस् स्टारकिड प्रोडक्शन्स्को लागि ए. जे. होल्म्स र कार्लोस भाल्डेजसँग प्राथमिक गीतकार र संगीतकारको रूपमा गनिन्छन। उनले "अ भेरि पट्टर म्युजिकल ", "मि एण्ड माई डिक ", र "लिटल व्हाइट लाई "मा गीतहरूको योगदान गरेका छन। साथसाथै, क्रिस्‌ले "अ पट्टर म्युजिकल ", "अ स्टारकिड एल्बम, र "स्टारशिप "को लागि सम्पुर्ण गीत र संगीत रचेका थिए। 
6 जनवरी, 2010 मा, "मि एण्ड माई डिक"को साउन्डट्र्याक iTunesको माध्यमबाट जारी गरिएको थियो। यो एल्बम बिलबोर्ड चार्टको टप कास्ट एल्बम चार्टको न. 11मा पुग्ने पहिलो कुनै छात्रद्वारा उत्पादित कलेज म्युजिकल बन्न पुग्यो।
22 जुलाई, 2010 मा, "अ भेरि स्टारकिड एल्बम" iTunes र Amazon.comको माध्यमबाट जारी भएको थियो। यो एल्बम iTunesको पप चार्टमा नं. 14 र सबै एल्बम मध्येमा नं. 27मा पुगेको थियो। यसले आधिकारिक रूपमा लेडि गागा र ग्ली लाई पछि पार्न सफल रह्यो। यो एल्बम बिलबोर्डको टप कम्पाईलेशन्स चार्टमा नं. 19 सम्म पनि पुग्यो।
29 अप्रिल, 2011 मा, स्टारशिप एल्बम जारी भयो। यसले बिलबोर्ड टप कास्ट एल्बम चार्टमा नं. 1 र बिलबोर्ड 200 चार्टमा नं. 134मा डेब्यु गर्‍यो, र iTunes साउन्डट्र्याकमा नं. 2 र iTunes एल्बम चार्टमा नं. 4 सम्म पुग्न सफल रह्यो। 
2011को थ्यान्कस्‌गिभिन्ग छुट्टीको समयमामा, क्रिस्‌ले न्युयर्क र बोस्टनमा स्टारकिडको पहिले राष्ट्रिय कन्सर्ट टुर, "द स्पेस टुर"मा भाग लिए।
क्रिस्‌ले ग्ली साउन्डट्र्याकको लागि डाल्टन अक्याडमी वार्बलर्सको प्रमुख गायक र विलियम मकिन्लि विद्यालयको "नयाँ डिरेक्शन्स"को सदस्यको रूप योगदान दिएका छन। वार्बलर्स सबै पुरुषहरू भएको आ-कपेला गीति समुह हो जसको आवाज र संगीत मिलाउने काम टफ्टस्‌ विश्वविद्यालयका बिजलबब्सद्वारा गरिन्छं। 
ग्लीमा क्रिस्‌को पहिलो गीत, "टिनेज ड्रिम", बिलबोर्ड डिजिटल गीतहरूको चार्ट र iTunes गीति चार्टमा नम्बर 1मा पुग्यो र आफ्नो पहिले हप्तामै 214,000 कपि बिक्री भयो । यसले यो गीतको मूल संस्करणलाई पनि पहिलो हप्ताको डिजिटल बिक्रिमा उछिनेको थियो। ग्लीको गीत शीर्ष स्थानमा पुगेको यो पहिलो पल्ट थियो, र अहिलेसम्म यो नै कार्यक्रमको चाँडै बिक्रि हुने गीत हो। 13 जुलाई, 2011 मा, यस गीतको 500,000 भन्दा बढि प्रतिहरू बेचिएकोले गोल्ड प्रमाणित गरियो। 
दोस्रो सत्रमा क्रिस् र वार्बलर्सको चार्ट सफलताका कारण 19 अप्रिल, 2011मा "ग्ली: द म्युजिक प्रेसेन्टस द वार्बलर्स" नामक एल्बम जारी भएको थियो। यो "बिलबोर्ड 200" चार्टमा नम्बर 2मा डेब्यु गर्‍यो र आइट्युन्स एल्बम चार्टमा नम्बर 2 सम्म पुग्यो।
21 मे देखि 3 जुलाई, 2011 सम्म क्रिस्, र ग्लीको कलाकारहरूले संयुक्त राज्य अमेरिका, क्यानाडा, इङ्गल्याण्ड र आयरल्यान्डमा "ग्ली लाईभ! इन कन्सर्ट!"मा प्रदर्शन गरे। बिलबोर्ड पत्रिकाको अनुसार, यो 2011को सबैभन्दा सफल कन्सर्ट टुरमा 16औँ स्थानमा थियो र यसले कुल 485,000 मानिसहरूको उपस्थितिमा करिब $ 40 मिलियन डलर कमाएको थियो। स्टेपल्स सेन्टर, नसाउ कोलिजियम, र लन्डन र डबलिनको ओ टु एरेना सहित अरु सबै 40 दिनको कन्सर्टको टिकटहरू सबै नै बिक्रि भएको थियो।
क्रिस अहिले ग्लीको तेस्रो सत्रको लागि गीतहरू रेकर्डिंग गर्ने क्रममा छन।
क्रिस् एलजिबिटि समुदाय र उनिहरूको कारणहरूको समर्थक हुन। डिसेम्बर 2010 र फेरि 2011 मा, उनले 'ट्रेवर लाईभ', जुन ट्रेभर परियोजना को समर्थनमा गरिएको समारोहमा प्रदर्शन पनि गरे। क्रिस्‌ले ट्रेभर परियोजनालाई गरेको योगदानको लागि "भराईटिज पावर अफ युथ फिल्यान्थ्रोपि पुरस्कार" पनि पाए। 
क्रिस् "रक द भोट" सङ्गठन र त्यसको लोकतन्त्र दिवस अभियानको प्रवक्ता पनि हुन। 23 मार्च, 2011 मा, उनले राष्ट्रिय उच्च विद्यालयहरूमा "लोकतन्त्र कक्षा" नामक राष्ट्रिय नागरिकशास्त्र कार्यक्रम सुरु गर्न सहयोग गरे जसले "पप संस्कृति, भिडियो, कक्षामा चर्चा र सानो चुनावको उपयोग गरेर युवालाई चुनाव प्रक्रिया सिकाउने र यसमा प्रत्क्ष्य संलग्न हुने सीप सिकाउदछ।"
क्रिस् "फेस्टिभल अफ न्यु अमेरिकन म्युजिकल्स"को पनि प्रवक्ता हुन। यस सङ्गठनको उद्देश्य भनेको रचनाकारहरू र कलाकारहरूलाई प्रशिक्षित गर्ने र यस प्रक्रियामा संगीत आगामी पिढीको थिएटर दर्शकहरूको निर्माणलाई बढावा दिने काम गर्दछ।" यसका मानार्थ सह-अध्यक्षहरू स्टिफन सन्डहाइम, स्टिफन श्वार्टज, जेरी हरमन, एंजेला ल्यान्सबरी, र जेसन अलेक्ज्यान्डर हुन।
क्रिस्‌ले अमेरिकन कन्जर्भेटरि थिएटर, लस एंजलस्‌को एड्स परियोजना, न्यु कन्जर्भेटरि थिएटर सेन्टर, टोइज फर टट्स, सिटी अफ होप न्याशनल मेडिकल सेन्टर, मोशन पिक्चर एन्ड टेलिभिजन फन्ड, पब्लिक स्कुल आर्टस्, म्युजिकेयर्स फाउन्डेशन, दि ओल्ड भिक, र एलिजाबेथ ग्लेसर पिडियाट्रिक एड्स फाउन्डेशन जस्ता विभिन्न च्यारिटिमा प्रदर्शन गरेका छन।
क्रिस विभिन्न टिभि कार्यक्रमहरूमा अतिथिको रूपमा गएका छन जस्तै द एलेन डिजेनेरेस शो, लाईभ विथ रिजस एण्ड केली, द ग्ली प्रजेक्ट, एक्सेस हलिवुड, एमटिभि र द टुडे शो।
क्रिस् बिलबोर्ड, आउट, प्लेबिल, टिभि गाईड, द म्यान, प्रेस्टिज र इन्टरटेन्मेन्ट विक्ली जस्ता विभिन्न पत्रिकाहरूको आवरण पृष्ठ पनि आएका छन। उनि पिपल, इनस्टाइल, इन्टरभिउ, भोग, टिन भोग, जिक्यु, रोलिन्ग स्टोन, भराईटि, हलिवुड रिपोर्टर, डिटेल्स, शिकागो ट्रिब्यून, र न्यूयर्क टाइम्स मा पनि फिचर गरिएका छन।
क्रिस् युनिक्लो, एक जापानी कपडाको कम्पनिको विज्ञापन मा पनि छन।
क्रिस् पिपल पत्रिकाको सेक्सियस्ट जीवित पुरुष मध्येमा एक थिए र आफ्टर एल्टनको 2011को "हट 100" सूचीमा नं. #1 स्थानमा थिए।
क्रिस् जिक्यु पत्रिकाको "30 अन्डर 30: द मोस्ट स्टाईलिश योङ मेन इन हलिउड "को नं. #1 स्थानमा छन।
