राष्ट्रिय प्रजातन्त्र पार्टी नेपाल नेपालको दक्षिणपन्थी राष्ट्रवादीराजनीतिक दल हो। राप्रपा नेपालको स्थापना 2063 पौष 26 गते काठमाडौंमा भएको हो । यसका अध्यक्ष कमल थापा हुन्। यस पार्टीको व्यवस्थापिका संसदमा एक मनोनित सहित 25 सिट रहेको थियो। यसको प्रधान कार्यालय राजधानीको धुम्बाराहीमा रहेको छ। संवैधानिक राजतन्त्र, हिन्दूराष्ट्र, अखण्ड नेपालको माग लिएर नेपाली राजनीतिमा क्रियाशिल छ, यसका अन्य नेताहरुमा उपाध्यक्ष राजिव पराजुली, उपाध्यक्ष टंक ढकाल, उपाध्यक्ष निरन्जन थापा, उपाध्यक्ष हरिनारायण यादब, महामन्त्री धवल सम्सेर राणा, महामन्त्री राजेन्द्र लिंग्देंन, प्रबक्ता राजाराम श्रेष्ठ, कोषाध्यक्ष उद्धव पौडेल लगायतका छन्, यस पार्टी हाल सत्ता गठबन्धनको मुख्य सहयात्री दल हो, यसका अध्यक्ष श्री कमल थापा वर्तमान सरकारको उपप्रधानमंत्री हुन्, त्यस्तै उहाँले परराष्ट्र मन्त्रालय र सङ्घीय मामिला तथा स्थानीय बिकाश मन्त्रालयको पनि जिम्मेवारी सम्हालिरहनु भएको छ, त्यस्तै यस पार्टीका केन्द्रिय सदस्य माननीय रामकुमार सुब्बाले भुमिसुधार तथा व्यवस्था मन्त्रालयको नेतृत्व गर्नु भएको छ, त्यस्तै पार्टीक केन्द्रिय सदस्य माननीय गंगा प्रसाद यादब व्यवस्थापिका संसदको उपसभामुख हुनु हुन्छ, हाल यसको 75 वटै जिल्लामा कार्यसमितिहरू रहेका छन् ।

