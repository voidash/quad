शिशुपालबध संस्कृतका विख्यात कवि माघकाे प्रसिद्ध महाकाव्य हाे । यस महाकाव्यकाे कथावस्तु यसप्रकार रहेकाे पाइन्छ :-जरासन्धकाे बधपश्चात् श्रीकृष्ण, अर्जुन र भीम इन्द्रप्रस्थ अाएर धर्मराज युधिष्ठिरलार्इ सारा वृत्तान्त सुनाए । साे वृत्तान्त सुनेपछि युधिष्ठिर अत्यन्त प्रसन्न भए । त्यसपछि युधिष्ठिरले राजसूय यज्ञकाे तयारी गरे । यज्ञ सम्पन्न गर्न त्यस बेलाका ठुलाठुला विद्वान् ऋषिमहर्षिलार्इ अामन्त्रण गरिएकाे थियाे । त्यस राजसूय यज्ञमा भगवान वेदव्यास, भारद्वाज, गौतम, असित, वसिष्ठ, च्यवन, कण्व, मैत्रेय, जित, विश्वामित्र, वामदेव, सुमति, जैमिनि, क्रतु, पैल, पराशर, गर्ग, वैशम्पायन, अथर्वा, कश्यप, धौम्य, परशुराम, शुक्राचार्य, आसुरि, वीतिहोत्र, वीरसेन, अकृतब्रण आदि - ऋषिमहर्षिहरू ऋत्विक्का रूपमा  उपस्थित थिए । 

