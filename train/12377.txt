मदन पुरस्कार लेख यहाँ निर्देशित हुन्छ। मदन पुरस्कार गुठी र मदन पुरस्कार पुस्तकालय बारे पढ्न लिङ्कमा क्लीक गर्नुहोस्। 
मदन पुरस्कार नेपाली कृति लाई प्रदान गरिने प्रसिद्ध पुरस्कार हो। मदन पुरस्कार पुस्तकालयले यो पुरस्कार प्रत्येक वर्ष प्रदान गर्ने गर्दछ।
वि. सं. 2012 साल असोज 10 गते मदन पुरस्कार स्थापनाको घोषणा गरिएको हो। सोही साल मङ्सिर 28 गतेमा मदन पुरस्कार गुठीको दानपत्रमा सहीछाप भएको थियो। वर्षेनी उत्कृष्ट कृति लेखेर साहित्य, समाजशास्त्र र विज्ञानको क्षेत्रमा योगदान गर्ने विद्वान- विदुषीहरूलाई यो पुरस्कार प्रदान गरिन्छ। 
गुठीले वि. सं. 2025 सालसम्म 4/4 हजार रूपैयाँका चारवटा पुरस्कार प्रत्येक वर्ष दिन सक्ने व्यवस्था रहे पनि वि. सं. 2026 सालदेखि 2 वटा कृतिका लागि 10/10 हजार नगद पुरस्कार बनायो। 
वि. सं. 2033 सालदेखि एउटा सर्वोत्कृष्ट कृतिलाई रू. 25 हजारको नगद पुरस्कार दिने व्यवस्था भयो। वि. सं. 2040 सालमा रकम रू. 30 हजार पुग्यो। वि. सं. 2042 सालमा रू. 40 हजार र वि. सं. 2043 सालदेखि रू. 50 हजार गर्दै वि. सं. 2051 सालदेखि उक्त राशि वृद्धि गरी रू. 1 लाख पुग्यो। अहिले पुरस्कार राशि दुई लाख रूपैयाँ छ। 
सुरूमा गद्य, पद्य, विज्ञान, दर्शन र सामाजिक शास्त्र आदि विषयमा उत्कृष्ट कृतिका लागि प्रदान गरिन्थ्यो। यसका प्रथम विजेताहरू- सत्यमोहन जोशी, चित्तरन्जन नेपाली र बलराम जोशी हुनुहुन्थ्यो। हालसम्म कम उमेरमा मदन पुरस्कार पाउने मोदनाथ प्रश्रीत 24 वर्षको उमेरमा मानव नामक माहकाव्य बाट पाउनु भएको हो भने एकै पिरवारका दुई सदस्य धनुषचन्द्र गौतम र ध्रुवचन्द्र गौतम ले मदन पुरस्कार पाउनु भएको थियो । सत्यमोहन जोशी ले सबै भन्दा बढी पटक सम्म मदन पुरस्कार पाउनु भएको थियो भने महिला तफॅ पारिजात ले शिरिषको फूलबाट र झमक घिमिरेले जीवन काँडा कि फूल बाट पाउनु भएको थियो। मूलधन 40 लाख रूपैयाँबाट प्राप्त हुने ब्याजबाट मदन पुरस्कार गुठीले हरेक वर्ष यी मदन पुरस्कार र जगदम्बाश्री पुरस्कार प्रदान गर्दै आएको छ।
यससँग संबद्ध कमलमणि दिक्षित का अनुसार-"मदन पुरस्कार साहित्यिक पुरस्कार हुँदै होइन, यो नेपाली भाषाको पुरस्कार हो। केही समयसम्म त छुट्टाछुट्टै चार क्षेत्र नै छुट्याइएका थिए तर पछि एउटै बनाइयो। कुरा यत्ति हो कि नेपाली साहित्यका पुस्तकले ज्यादा पुरस्कृत हुने अवसर पाएका छन्। "
मन
नयाँसडकको गीत
एब्स्ट्रयाक्ट चिन्तन: प्याज
मानव 
पारिजात 
मोदनाथ प्रश्रित 
फादर विलियम बर्क हेलिङ्गयाक्स
