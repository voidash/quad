लोचावा भनेको तिब्बती अनुवादकहरूको शीर्षकमा प्रयोग गर्ने तिब्बती शब्द हो जसको अर्थ अनुवादक भन्ने बुझिन्छ। भारतीय विद्वान वा पण्डितहरू सँग मिलेर बौद्ध ग्रन्थहरूलाई संस्कृत, चिनियाँ र अन्य एसियाली भाषाहरू बाट तिब्बती भाषामा अनुवादको काम गर्ने प्रख्यात अनुवादक लोचावा पगोर वैरोचन, लोचावा ज्ञानसुत्र, लोचावा युड्रञिङपो, लोचावा रिन्छेन जाङ्पो, मारपा लोचावा इत्यादि तिब्बती ऐतिहासिक विद्वान् लोचावा अथवा अनुवादकको उदहारण हुन्। तिब्बतीमा लोचावा भन्ने शब्द "द्विभाषी" र "लोक चक्षु" लाई लाग्ने संस्कृतको "लोच्छाव" शब्दबाट अपभ्रंश भएर बनेको मानिन्छ। यो शब्द तिब्बती बौद्ध पदहरूलाई अनुवाद गर्ने आधुनिक समयका अनुवादकहरूको शीर्षकमा पनि प्रयोग गरिएको छ।
