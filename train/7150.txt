बुढासुब्बा गोल्डकप एक नेपाली घरेलु फुटबल प्रतियोगिता हो। यस प्रतियोगिता नेपाली घरेलुु मोफसल फुटबल प्रतियोगिताहरूमा सबैभन्दा बढी चर्चित फुटबल प्रतियोगिता हो। यो प्रतियोगिता सुनसरी जिल्लाको धरान रङ्गशालामा हुने गर्दछ। यस प्रतियोगिताको सुरूवात वि.स. 2055 साल देखि भएको थियो।
बुढासुब्बा गोल्डकप सुरूवाट भएदेखि निरन्तर वर्षैपिच्छे आयोजना भइरहेने नेपालको एकमात्र फुटबल प्रतियोगिता हो। जुन प्रतिययोगितालाई कुनै पनि नेपालको घरेलुु राजनीति उथलपुथल घटनाक्रमहरूले कुनै असर गरेन वा प्रभाव पारेन।
यस बुढासुब्बा गोल्डकप प्रतियोगिताको सर्वाधिक सफल तथा उत्कृष्ट क्लबका रूपमा महेन्द्र पुलिस क्लबलाई लिन सकिन्छ। जसले प्रतियोगिताको पहिलो 5 वटा प्रतियोगिताहरूमा 3 वटामा प्रथम हुँदै तीन वटा जित्न सफल भएको थियो। तर नेपालमा राजतन्त्र पछि भने महेन्द्र पुलिस क्लबले नेपाल पुलिस क्लबका नामबाट प्रतियोगितामा सहभागीता जनाउँदै आइरहेको छ।
धरानका उत्साहित भू.पू. फुटबल खेलाडीहरूको सक्रियतामा वि.स. 2055 साल असार 9 गते धरान फुटबल क्लब को विधिवत स्थापना भएको थियो। टुबोर्ग बियरको प्रायोजन, धरान नगरपालिकाको संयोजन तथा धरान फुटबल क्लबको आयोजनामा वि.स. 2055 कार्तिक 27 गते पहिलो बुढासुब्बा गोल्डकप आयोजना भएको थियो। 12 टिमले सहभागीता जनाएको उक्त प्रतियोगिताको फाइनल खेलमा बेलगेरिया स्पोर्ट्स क्लब, भारत ले टाइब्रेकरमा धरान फुटबल क्लबलाई 4-3 गोलले पराजित गरि पहिलो संस्करणको उपाधि जित्न सफल भएको थियो।
यस्तै 2056 सालमा भएको दोस्रो संस्करणको फाइनल खेलमा महेन्द्र पुलिस क्लबले धरान फुटबल क्लब लाई पराजित गरि उपाधि जितेको थियो। यो दोस्रो संस्करण 2056 मंसिर 14 गतेदेखि मंसिर 25 गतेसम्म चलेको थियो। 2057 माघ 14 गते भएको बुढासुब्बा गोल्डकपको तेस्रो संस्करणको फाइनल खेलमा बङ्गलादेशको धन्मुन्दी क्लबले नेपालको दोस्रो संस्करणको विजेता महेन्द्र पुलिस क्लब लाई 2-1 ले पराजित गर्दै उपाधि जितेको थियो। 2058 सालमा भएको चौथो अन्तर्राष्ट्रिय आमन्त्रण बुढासुब्बा गोल्डकपमा पनि महेन्द्र पुलिस क्लबनै विजयी हुन सफल भएको थियो, भने 2059 को संस्करणमा पनि महेन्द्र पुलिस क्लबले टाइब्रेकरमा फ्रेन्डस् क्लबलाई पराजित गरि तेस्रो पटक बुढासुब्बा गोल्डकपको उपाधि जित्न सफल भएको थियो।
हालका बुढासुब्बा गोल्डकप फुटबल प्रतियोगिता धरानमा अवस्थित क्षेत्रीय रङ्गशाला धरान रङ्गशालामा आयोजना हुने गर्दछ। यस्तै 14 औँ संस्करणबाट एन्फा टेक्निकल सेन्टरको सानो मैदानमा सञ्चालित हुने गर्दथ्यो। तरबीसौं संस्करण देखि पुनः धरान–16 स्थित धरान रङ्गशालामा नै फर्काइएको थियो। तर पक्की प्यारापिटसहितको मैदान भए पनि पर्याप्त नहुँदा बाँसको प्यारापिट बनाएर यो प्रतियोगिता संचालन गर्ने गरिन्छ।
