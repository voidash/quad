
करिम मोस्तफा बेन्जेमा फ्रान्सेली पेशेवर फुटबलर हुन् जो स्पेनी क्लब रियल म्याड्रिड र फ्रान्स राष्ट्रिय फुटबल टिमका लागि स्ट्राइकरको रूपमा खेल्ने गर्दछन् । खतरनाक युरोपियन स्ट्राइकरका रूपमा चिनिने बेन्जेमा लाई डी क्षेत्रभित्र प्रभावशाली फिनिसर मानिन्छ । फ्रान्सको ल्योन शहरमा जन्मिएका बेन्जेमाले स्थानिय क्लब ब्रोन टेर्राइल्लनबाट खेल जीवनको सुरूवात गरेका थिए । 1996 मा शहरकै ठूलो क्लब ओलम्पिके ल्योन्नाइससँग जोडिएका बेन्जेमा त्यही क्लबको युवा एकेडेमीबाट अघि बढे । सटिक पास निकाल्नु र बललाई गोलपोष्टको जाली चुमाउनु उनको विशेषता हो । खेलमैदानमा उनी विपक्षीको टाउको दुखाइको विषय बन्ने गर्छन् ।
