कोफी अट्टा अन्नान घानाका कूटनीतिज्ञ हुन, उनी 1 जनवरी 1997 देखी 31 डिसेम्बर 2006 सम्म संयूक्त राष्ट्र संघको सातौं महासचिवको रूपमा सेवारत रहेका थिए । संयुक्त राष्ट्रसंघको सबैभन्दा उच्च पदमा पुग्ने उनी पहिलो अश्वेत अफ्रिकी हुन्।
अन्नान र संयुक्त राष्ट्र संघ 2001मा विकासशिल राष्ट्रहरूको सहयोगको लागि विश्व एड्स तथा स्वास्थ्य कोषको स्थापना गरे वापत प्राप्त नोवल पुरस्कारमा सह-प्राप्तकर्ता भए।
कोफी अन्नानको जन्म घानाको कुमासीको कोफान्ड्रोस भागमा भएको थियो, जुन पछि गोल्ड कोस्टको ब्रिटिश बस्ती भयो। उनको जुम्ल्याहा जन्म भएको थियो जुन घानी संस्कृतिमा सम्माननिय हुन्छ। उनकी जुम्ल्याहा दिदी एफुआ अट्टा अन्नानको 1991मा मृत्यू भयो। उनीहरूको बीचको संयूक्त नाम "अट्टा"को अर्थ फान्टे र आकन भाषामा "जुम्ल्याहा" हुन्छ। उनीहरू दुवैको जन्म राज्यको कुलिन परिवारहरू मध्य एकमा भएको थियो, उनीहरूका हजुरबुवा र काकाहरू आदिवासी समुदाय प्रमूख थिए।
कोफी अन्नानले 1954 देखि 1957 सम्म्म केप कोस्टमा 1870 तिर स्थापना भएको मेथोडिस्ट आवासिय विद्यालय एलाईट म्फान्टसिपिम विद्यालयमा अध्ययन गरे। 1957मा अन्नानले स्नातक तह पास गरेकै बर्ष घाना ब्रिटेनबाट स्वतन्त्र भएको थियो। 1958मा उनले कुमासी कलेज अफ साइन्स एन्ड टेक्नोलोजी मा अर्थशास्त्र विषयको अध्ययन शुरू गरे।
उनी महासचिव हुँदा 2003 मा अमेरिकाले सञ्चालन गरेको इराक युद्धको विरोध गरेका थिए ।कोफी अन्नानले राष्ट्र संघीय बडापत्रको विपरीत अमेरिकाले इराकमा आक्रमण गरेको अभिव्यक्ति दिँदै आएका थिए । शान्ति स्थापनाका लागि उनले गरेकाे कामलार्इ सम्मान गर्दै सन् 2001 को नोवेल शान्ति पुरस्कार दिइएको थियो।
राष्ट्रसंघको महासचिवबाट अवकास पाएपछि उनलाई सिरियाली गृहयुद्धको क्रममा सिरियामा शान्तिका लागि विशेष दुतका रुपमा पठाएको थियो ।
