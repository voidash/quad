क्व्होलासोथार गाउँपालिका लमजुङ जिल्लामा अवस्थित छ । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा लमजुङ जिल्लामा साविकका बाग्लुङपानीको 1,2,5,6 वडाहरू, मालिङ, उत्तरकन्या, भुजुङ, पसगाउँ, भोजे र गिलुङ गाउँ विकास समितिहरूलाई समेटेर क्व्होलासोथार गाउँपालिका घोषणा गरिएको हो ।
क्व्होलासोथार गाउँपालिकाको क्षेत्रफल 175.37 वर्गकिलोमिटर रहेको छ । यो गाउँपालिका 9 वडाहरूमा विभाजन गरिएको छ । यस गाउँपालिकको कूल जनसङ्ख्या 10,032 रहेको छ । यस गाउँपालिकाको सिमाना पूर्वमा बेसीसहर नगरपालिका र मर्स्याङ्दी गाउँपालिका, पश्चिममा कास्की जिल्ला, उत्तरमा कास्की जिल्ला र मर्स्याङ्दी गाउँपालिका र दक्षिणमा मध्यनेपाल र बेसीसहर नगरपालिका रहेका छन् ।
