क्योटो ; युके /kɪˈəʊtəʊ/, युएस /kiˈoʊʔ/, वा /ˈkjoʊʔ/) होन्शु टापुको मध्यमा अवस्थित जापानको एक महानगर हो । क्वामू शासन कालमा यस सहरलाई 'हे यान जो' अर्थात् 'शान्तिको नगर' को संज्ञा दिइएको थियो । 11औँ शताब्दी सम्म क्योटो जापानको राजधानी थियो र आज पनि पश्चिमी प्रदेशको राजधानी हो । यस सहरलाई आधुनिकीकरण तथा यसको पुनर्संरचनाको लागि सन् 1890 मा यस नगरसँगै रहेका बिवा ताललाई लगभग 7 माइल लामो नहरद्वारा बाँधियो र आकर्षक बनाइयो । यो सहरलाई आज पनि हजारौ वर्षको राजधानी भन्ने गरिन्छ ।
विशाल मन्दिरहरू, कलात्मक भवनहरूको लागि क्योटो सम्पूर्ण जापानमा प्रसिद्ध छ । यहाँ रेशमको कपडा, चिनिया माटोको भाडा, खेलौना र अन्य प्रकारका धातुका भाडाकुडाको उद्योग अधिक विकसित छन् । यो जापानमा बौद्ध धर्मको सबैभन्दा ठुलो केन्द्र हो ।
जापानी भाषामा यस सहरलाई क्यो, मियाको, वा क्यो नो मियाको भनिन्छ । 11औँ शताब्दीमा, यो सहरको नाम चिनिया शब्दको jingdu राजधानीबाट क्योटो राखियो ।
यद्यपि पुरातात्त्विक प्रमाणहरूले क्योटोमा मानिसको बसोबास पालियलिथिक समय देखि नै शुरू भएको देखाउछ, तर उक्त स्थानमा मानव गतिविधिको बारेमा पत्ता भने 6 औं शताब्दी भन्दा अघि शिमोगामो श्रिनको पालोको समयको देखिन्छ । 
सन् 2015 को जापानको जनगणना अनुसार क्योटोको जनसङ्ख्या 14,74,570 रहेको छ । ऐतिहासिक रूपमा क्योटो जापानको सबैभन्दा ठुलो सहर रहेको थियो जसलाई 16औं शताब्दीमा आएर ओसाका र एडो ले पछाडी पारे । युद्धको समयमा कोबे र नागोया क्रमसः चौथौ र पाँचौ ठुलो सहरसँग यसको व्यापारिक सम्बन्ध रहेको थियो । सन् 1947 मा यो तेस्रो, सन् 1960 मा पाँचौ, सन् 1990 मा सातौँ र सन् 2015 मा आएर यो जापानको 9औं ठुलो सहर बन्न पुगेको हो ।
हुनत क्योटोमा कुनै पनि विमानस्थल छैन, तर भ्रमण गर्ने यात्रीहरू कानसाई अन्तर्राष्ट्रिय विमानस्थल तथा ओसाका अन्तर्राष्ट्रिय विमानस्थलबाट यस सहर प्रवेश गर्न सक्छन् । जेआर पश्चिमद्वारा कानसाई विमानस्थल एक्सप्रेस, हारुका सञ्चालित रहेको छ जसले कानसाई विमानस्थलबाट क्योटो स्टेसन 73 मिनेटमा पुगाउने गर्दछ ।
ओसाका विमानस्थल यातायात बसहरू इतामी विमानस्थल र क्योटो स्टेसन 50 मिनेटमा पुगाउने गर्दछ ।
