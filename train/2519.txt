परमहंस योगानन्द, बीसौं शताब्दीका एक आध्यात्मिक गुरू, योगी र सन्त थिए । उनले आफ्नो अनुयायिहरूलाई क्रिया योगको उपदेश दिए तथा सम्पूर्ण विश्वमा त्यसको प्रचार तथा प्रसार गरेका थिए । योगानन्दका अनुसार क्रिया योग ईश्वरसँग साक्षात्कारको लागि एउटा प्रभावकारी विधि हो जसको पालनले कुनै पनि व्यक्तिले आफ्नो जीवनलाई सफल र इश्वरलाई प्राप्त गर्न अग्रसर हुन सक्छन् । योगानन्द प्रथम भारतीय गुरु थिए जसले आफ्नो जीवनमा गरेका विभिन्न कार्यहरूलाई पश्चिमी राष्ट्रहरूमा फैलाउने कार्य गरेका थिए ।
