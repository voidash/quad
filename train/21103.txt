भारतका प्रोभिन्सहरू, त्यो भन्दा पहिला ब्रिटिश भारतका प्रेसिडेन्सीहरू त्यो भन्दा पनि पहिला प्रेसिडेन्सी सहरहरू यि सबैलाई संयुक्त रूपमा ब्रिटिश भारत भनिन्थ्यो। यि सबै भारतका प्रशासनिक क्षेत्रहरू थिए जुन ब्रिटिश इस्ट इण्डिया कम्पनी वा ब्रिटेनका प्रतिनीधीहरूको अधिकारमा 1612 देखि 1947 सम्म प्रत्यक्ष वा अप्रत्यक्ष रूपमा रह्यो।
1600 देखि 1858 सम्म यी क्षेत्रहरू अङ्ग्रेजी इस्ट इण्डिया कम्पनीको अधिकारमा रह्यो। 1858 देखि 1947 सम्म यी क्षेत्रहरूमाथि संयुक्त अधिराज्य सरकारको अधिपत्य रह्यो, उनीहरूले यी क्षेत्रहरूलाई भारतको प्रभारमा सुम्पी दियेका थिए। 1877 पछि ब्रिटिश भारत ब्रिटिश भारतीय सम्राट को हिस्सा बन्यो, जस्मा सयौं यस्ता प्रान्तहरू थिए जहाँका शासक भारतीयनै थिए तर उनीमाथि ब्रिटिश सरकारको अधिपत्य थियो यस्ता प्रान्तहरूलाई प्रिन्सली स्टेट भनिन्थ्यो। ब्रिटिश भारतमा आजका भारत, पाकिस्तान, बङ्गलादेश तथा बर्मा थियो।
1612 इ॰मा इस्ट इण्डिया कम्पनीले मुगल सम्राटबाट अनुमति लियेर भारतमा प्रथम स्थायी कारखानाको स्थापना गर्‍यो र अन्य युरोपेली कम्पनीहरू सँग ब्यापारमा प्रतिस्पर्धा गर्न थाल्यो। 1757 इ॰मा ब्रिटिश इस्ट इण्डिया कम्पनीले बङ्गालको नवाब सँग युद्ध गर्‍यो जस्लाई पलासीको युद्ध भन्छन्। यस युद्धमा ब्रिटिश इस्ट इण्डिया कम्पनीले विजय प्राप्त गर्‍यो र विस्तारै भारतमा आफ्नो अधिपत्य कायम गर्न थाल्यो।
19औं शताब्दीको मध्य सम्म ब्रिटिश इस्ट इण्डिया कम्पनी भारतीय उपमहाद्वीपको ठूलो सैन्य शक्ति र ठूलो राजनीतिक शक्ति बनी सकेको थियो। पछि यस क्षेत्रहरूको दायित्व ब्रिटिश सरकारले प्राप्त गर्‍यो।1876 देखि भारत भारतीय साम्राज्य को नामबाट जानिन थाल्यो। भारतीय साम्राज्य सिधै ब्रिटिश सरकारबाट प्रत्यक्ष रूपमा प्रशासित थियो। अरु क्षेत्रहरू पनि थियो जसमाथी ब्रिटिश सरकारको प्रत्यक्ष रूपमा अधिपत्य थिएन। यी क्षेत्रहरूमाथी स्थानीय राजाहरूनै राज्य गर्थे तर उनीहरूमाथि ब्रिटिश सरकारको नियम कानुन लागु थियो। यस्ता राज्यहरूलाई प्रिन्सली स्टेट भनिन्थ्यो।
ब्रिटिश भारतले 1910 सम्म भारतको एक महत्वपूर्ण हिस्सा माथि दुबै तरिकाबाट कब्जा गरि सकेको थियो। उदाहरणको लागि 54% क्षेत्र र 77% जनसंख्या माथि कब्जा गरिसकेको थियो, यस बाहेक भारतमाथी पोर्चुगल र फ्रान्सको पनि कब्जा थियो।
1947मा भारतले पाकिस्तान विभाजन संगै ब्रिटिश राजबाट स्वतन्त्रता प्राप्त गर्‍यो।
भारत 1700 ई0मा मुगल साम्राज्य र युरोपेली व्यापारको थलो।
1908को एक नक्शामा मद्रास प्रेसिडेन्सी शहर।1640मा मद्रासको स्थापना फोर्ट सेंट जोर्जको रूपमा भयेको थियो।
बम्बे प्रेसीडेन्सी शहर को स्थापना 1684मा भयेको थियो।
कलकत्ता प्रेसीडेन्सी शहर यसको स्थापना फोर्ट विलियमको रूपमा 1690मा भयेको थियो।
इस्ट इण्डिया कम्पनी, जुन 31 डिसेम्बर 1600 इ॰मा शामेल भयो, भारतीय शासकहरू सँग मसुलीपटमको पूर्वी किनारमा 1611मा र सुरतको पश्चिम किनारमा 1612 इ॰मा ब्यापार सम्बन्ध स्थापित गर्‍यो। कम्पनीले मद्रासमा एक ब्यापारिक चौकी 1639 इ॰मा भाडामा लियो। बम्बे, जुन ब्रिटिश सरकारलाई पोर्चुगलले ब्रेगेंजाको कैथरीनलाई 1661मा दाइजोको रूपमा दिएको थियो, सरकारले ब्रिटिश इस्ट इण्डिया कम्पनीलाई सुम्पी दियो।
यसैबेला, पूर्वी भारतमा मुगल सम्राट शाहजहाँ बाट ब्यापार गर्ने अनुमति प्राप्त गरि सके पछि कम्पनीले आफ्नो प्रथम कारखाना हुगलीमा 1640मा स्थापित गर्‍यो। लगभग आधा शताब्दी पछि सम्राट अशोकले कम्पनीलाई हुगलीबाट खदेड दियो, 1686मा जब चार्नक द्वारा कलकत्तामा स्थापित गरियो। 18 औं शताब्दीको मध्यतिर तीन प्रमुख ब्यापारिक उपनिवेश स्थापित भयो, मद्रास प्रेसिडेन्सी वा फोर्ट सेन्ट जर्जको प्रेसिडेन्सी, बम्बे प्रेसिडेन्सी र बङ्गाल प्रेसिडेन्सी वा फोर्ट विलियमको प्रेसिडेन्सी जुन सरकारद्वारा प्रशासित थियो।
