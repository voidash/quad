रामेश नेपाली संगीतकार तथा गायक हुन् । 
रामेश्वर श्रेष्ठको जन्म आमा शिवलक्ष्मी श्रेष्ठ र बाबु कर्णबहादुर श्रेष्ठको कोखमा 2001 साल असार 8 गते पाल्पाको तानसेनमा भएको थियो। उनका पिता माल अड्डाका हाकिम भएका कारण बाबुसँगै यिनी देशका विभिन्न ठाउँमा पुगेका थिए। 
2019 सालमा रेडियो नेपालमा राष्ट्रव्यापी लोकगीत प्रतियोगितामा भाग लिई संगीत क्षेत्रमा देखा परेका थिए। उनी केही समय रेडियो नेपालको जागिर खाएर ओखलढुंगा र खोटाङका विद्यालयमा पढाएका थिए।
नेपाली संगीत क्षेत्रमा पहिले राल्फा समुह बनाएर काम गरेका रामेश पछि राल्फा छोडेर आस्था समुह खोलेका थिए। गीत संगीतबाट चेतना फैलाउने उद्धेश्यले राल्फा समुह खोलिएको थियो। यसमा गीतकार तथा कवि मञ्जुल, लेखक तथा गायक गणेश रसिक लगायतको सहभागिता थियो। 
उनले सयौं जागरण गीतहरू गाएका छन्। रामेशका गीतमा जागरणका स्वरको प्रधानता पाइन्छ ।
उनको गायनयात्रा समेटेर नामक बृत्तचित्र बनाइएको छ ।  
उनले चलचित्र बलिदान को पटकथा संवाद लेखेका थिए। त्यस चलचित्रको संगीत र पार्श्व गायन समेत गरेका थिए।  
