राधाकृष्ण उ.मा.वि. पाल्पा जिल्लाको वाकामलाङ-9 पूर्वमलाङगमा रहेको एक उच्च माध्यमिक विद्यालय हो। यस विद्यालयले उच्च माध्यमिक शिक्षा परिषद्सँग सम्बन्धन लिएको छ। यो एक सामुदायिक विद्यालय हो।यज्ञमुर्ति तिमिल्सिना पाल्पा, बैशाख 19 गते ।खडेरी बढेसँगै खानेपानीको हाहाकार हुन थालेपछि पाल्पाका झण्डै एक दर्जन बढी गाविसका डाँडा बस्तीका बासिन्दाहरुलाई घैटो प्रविधिबाट संग्रह गरि राखिएको पानी अमृतसरी भएको छ । यही पानीले उनीहरुले प्यास मेटाउ“दै आएका छन् ।पाल्पाका उत्तर क्षेत्रका चापपानी, नायरनम्तलेस, खानीछाप, पूर्वी क्षेत्रका गल्धा, वीरकोट, सिलुवा र पश्चिम क्षेत्रका छहरा, भुवनपोखरी लगायतका गाविसका झण्डै 5 सय बढी घर परिवारले घैटोमा संकलन गरेर राखिएको पानी उपयोग गर्दै आएका छन् । प्रति घर 2 हजार लिटर पानी अटाउने दुई दुई वटा घैटा छन् जसका कारण केही हदसम्म भएपनि पानीको समस्या टरेको छ ।आकाशबाट परेको पानीलाई छानोबाट पाइप बनाएर घैटोमा ल्याएर जम्मा गरिने र आवश्यक परेको बेला प्रयोग गरिने गरिएको चापपानी गाविस 1 का स्थानीय बासिन्दा यज्ञप्रसाद श्रेष्ठले बताउनुभयो । यसरी बर्षात्को समयमा संकलन गरेर राखिएको पानी शुद्धिकरण गरि पिउन समेत सकिने उहाँले जानकारी दिनुभयो । पछिल्लो समय गाउँमा धेरै टाढाबाट विद्युतीय प्रविधिबाट पानी वितरण गरिएको भएपनि पानीको धारो नआउदाको समयमा सोही घैटाको पानी प्रयोग गर्ने गरिएको उहाँको भनाई छ ।2056 सालमा विदेशी फिनिडा नामक एक गैरसरकारीको सहयोगमा पानीको समस्या भएका गाविसका प्रत्येक घरमा 2 हजार लिटर क्षमताका 2 ÷2 वटा घैटा निर्माण गरिएको थियो । घैटोमा पोटास लगायतका अन्य औषधी छर्केपछि सोही पानी पिउनका लागि समेत प्रयोग गर्ने गरिएको चापपानी 8 की रिता रानाले बताउनुभयो । यसरी घैटोमा संकलन गरि राखिएको पानीका घण्टौ समय खर्चेर धारामा जान नपर्ने भएपछि स्थानीयबासीले सो समयलाई अन्य आयआर्जनका क्षेत्रमा लगाउन सफल भएको उहाँको भनाई छ । आकाशबाट पानी पर्नासाथ घैटो भरिने भएकोले सो पानी पिउनका साथै गाइवस्तुलाई दिन, नुहाउन, कपडा धुन समेत सजिलो हुने उपभोक्ताहरुको भनाई छ ।
