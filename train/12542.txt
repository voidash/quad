फाल्गुनन्द गोल्डकप 2075 फाल्गुनन्द गोल्डकप को दशौं संस्करण हो । नेपालका राष्ट्रिय विभूति महागुरु फाल्गुनन्दको सम्मानमा प्रत्येक वर्ष फिदिम स्पोर्टिङ क्लबले आयोजना गर्दौ आएको यस प्रतियोगिता 2075 पुस 21 गतेदेखि पुस 30 गतेसम्म चलेको थियो । 2075 पुस 21 गते शनिबार दिउँसो 11 बजे फिदिम माविको खेलमैदानमा प्रदेश नम्बर 1 का आर्थीक मामिला तथा योजना मन्त्री इन्द्र बहादुर आङबोले प्रतियोगिताको उद्घाटन् गरेका थिए ।
यस पटकको फाल्गुनन्द गोल्डकप भने जिल्ला फुटबल संघ पाँचथर र फिदिम स्र्पोटिङ क्लबले संयुक्त रुपमा आयोजना गरेको थियो । यस संस्करणको फाल्गुन्नद गोल्डकपमा आयोजक सहित मोफसलका चर्चित चार क्लबहरु र ए डिभिजनका पाँच क्लबहरू सहित कुल दश टिमहरूले सहभागीता जनाएका थिए । यस अघि 2074 सालको प्रतियोगिता सुनसरी 11 क्लबले जितेको थियो ।
माघ 5 गते सम्पन्न फाइनल खेलमा झापा 11 ले नेपाल आर्मी क्लबलाई 2-1 गोल अन्तरले पराजित गर्दै उपाधि जितेको थियो । फाइनल खेलमा झापाका तर्फबाट दुबै गोल पुजन उपरकोटीले गरेका थिए, फाइनलमा दुई गरेका पुजनउ नै फाइनल खेलका म्यान अफ दी म्याच घोषित भएका थिए । यस्तै प्रतियोगिताको उत्कृष्ट खेलाडी झापा 11 का देवेन्द्र तामाङ भएका थिए ।





झापा 11ले दसौं रुस्लान फाल्गुनन्द गोल्डकपको फाइनल खेलमा ए डिभिजन टोली नेपाल आर्मी क्लबलाई 2–1 ले हराउँदै वर्षको पहिलो उपाधि जितेको थियो । खेलको पहिलो र दोस्रो हाफमा पुजन उपरकोटीले गोल गरेपछि झापाको जित निश्चित भएको थियो । 1–1 को बराबरी रहेको खेलको 7 मिनेट बाँकी रहँदा पुजनले निर्णायक गोल गरेका थिए । फिदिम माविको मैदानमा भएको खेलमा पुजनकै गोलबाट झापाले 23 औं मिनेटमा अग्रता लिएको थियो । तर, 71 औं मिनेटमा राजिव गुरुङले गोल गर्दै आर्मीलाई खेलमा फर्काएका थिए । तर, अन्त्यमा फेरि पुजन नायक बने र झापा च्याम्पियन बन्न सफल भयो । विजेता झापाले उपाधिसहित 4 लाख र आर्मीले 2 लाख रुपैयाँ प्राप्त गरेको थियो ।








28 गते शनिबार नेपाल आर्मी क्लबर रोयल दार्जिलिङ क्लब बिच भएको दोस्रो सेमिफाइनल खेलको 16 औं मिनेट दार्जिलिङका डिफेन्डरले बल क्लीयर गर्ने क्रममा आत्माघाती गोल गरेका थिए। नेपाल आर्मी क्लबले उक्त उपहार गोल मार्फत अग्रता बनाएको थियो। अन्तमा आर्मीले खेल 2-1 गोल अन्तरले जित्दै फाइनलमा पुगेको थियो।
प्रत्येक खेलका म्यान अफ दि म्याच विजेता खेलाडीहरूले नगद रू दश हजार प्राप्त गरेका थिए ।
राष्ट्रिय टोलीका नियमित सदस्य तथा झापा 11 का खेलाडी देवेन्द्र तामाङ दशौं रुस्लान फाल्गुनन्द गोल्डकपको सर्वोत्कृष्ट खेलाडी घोषित भएका थिए । तामाङले सर्वोकृष्ट खेलाडी हुँदै यामाहाको मोटर साइकल प्राप्त गरेका थिए । आयोजक, पत्रकार र फुटबलसंग सम्बन्धीत व्यक्तिहरुको समितिले तामाङलाइ सर्वाेकृष्ट खेलाडीको रुपमा छनोट गरेको थियो ।
साथै प्रतियागितामा चार गोल गरेका झापा कर्ण लिम्बू सर्वाधिक गोलकर्ता हुँदै 15 हजार रुपैयाँ प्राप्त गरेका थिए । यस्तै उत्कृष्ट सबैले जनही दश-दश हजार रुपैयाँ प्राप्त गरेका थिए ।
पूर्वी क्षेत्रकै प्रतिष्ठित फुटबल प्रतियोगिता फाल्गुनन्द गोल्डकपको दशौं संस्करणको विजेताले उपाधि सहित नगद चार लाख प्राप्त गर्दा उपबिजेताले नगद दुई लाख प्राप्त गरेको थियो।
