राष्ट्रिय वनस्पति उद्यान ललितपुर जिल्लाको गोदावरीमा अवस्थित छ । दुर्लभ, लोपोन्मुख, रैथाने वनस्पतिहरूको संरक्षण तथा संवर्द्धनको लागि विक्रम सम्बत् 2019 सालमा यस उद्यानको स्थापना गरिएको थियो । यस वनस्पति गृहमा करिब 550 भन्दा बढी प्रजातिका स्थानीय तथा अन्य वनस्पतिहरुको संरक्षणका साथै उत्पादन तथा अनुसन्धान पनि गरिन्छ । यहाँको वातावरणसँग मेल नखाने जातका विरुवाहरुलाई पनि हरितगृहमा राखेर विशेष हेरचाहका साथ राखिएको पाइन्छ ।

