श्री युक्तेश्वर गिरी  श्री श्री परमहंस योगानन्द जी को गुरु र श्री लाहिडी महाशय का शिष्य हुनुहुनथ्यो । उहाँको जन्म 1855 मा बंगालमा भएको थियो भने उहाँले 1936 मा महासमाधि लिनुभएको थियो । उहाँको मूलनाम प्रियनाथ कांडार थियो । 
श्री युक्तेश्वर गिरी ज्यूले गुरुपरम्परालाई कायम राख्दै क्रियायोगको दिक्षा दिनुभयो । उहाँ भारतका विशिष्ट सन्तहरुमा पर्नुहुन्छ । उहाँले योगानन्द ज्यूलाई पश्चिमका लागि तयार बनाउनुभएको थियो । 
श्री युक्तेश्वर गिरी ज्यूले वेदान्त, मिमांसा, योग, वैशेषिक तथा गीता ,बाइबल आदिको राम्रो व्याख्या गर्नुभएको छ । उहाँ महान् क्रियायोगी तथा प्रखर ज्योतिष पनि हुनुहुन्थ्यो साथै उहाँमा विज्ञानको पनि राम्रो ज्ञान थियो । परमहंस योगानन्द ले उहाँको आत्मकथा मा आफ्ना गुरु युक्तेश्वर गिरी ज्यूको धेरै ठाउँमा वर्णन र उहाँका विषद् कार्यहरुको चर्चा पनि गर्नुभएको छ । भारतीय सन्त समाजमा युक्तेश्वर जीको नाम आदरकासाथ लिइन्छ । उहाँका पुस्तक पनि प्रकाशित छन् ।
