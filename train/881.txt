ताथली बागमती अञ्चलको भक्तपुर जिल्लामा अवस्थित एक गाउँ विकास समिति हो। 2048 को जनगणना अनुसार यस गाविसमा 751 घरहरू र 4,520जनसङ्ख्या थियो । 
यहाँ टार तथा थलीहरू प्रशस्त भएकाले पहिले यसलाई टारथली भनिएको र पछि टारथली अपभ्रंश भएर ताथली रहन गएको भन्ने भनाई छ। यस गा.वि.स.मा धेरै टारहरू र अग्ला ठाउँमा सम्म परेको जमीनहरू रहेका छन्। यसरी हर्दा बेसी वा समथर अन्तर्गत टारहरू पर्ने र अग्ला ठाउँमा सम्म परेको जमीनलाई थली अन्तर्गत पर्ने हुँदा पनि यहाँका बासिन्दाहरूको भनाई सत्य र अर्थपूर्ण देखिन्छ। 


