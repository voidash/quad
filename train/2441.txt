त्रिलोचन भट्ट नेपालको सुदूरपश्चिम प्रदेशका मुख्यमन्त्री तथा नेकपा माओवादी केन्द्रका नेता हुन् । यिनी नेपालको संविधान 2072 को धारा 168 को उपधारा 2 बमोजिम 2074 फागुन 3 गते मुख्यमन्त्री नियुक्त भएका हुन्। 
भट्ट संसदीय निर्वाचन 2074 मा डोटी जिल्लाबाट प्रदेश सभामा निर्वाचित भएका हुन्।
48 वर्षीय त्रिलोचन भट्टको स्थायी ठेगाना डोटी जिल्लाको साविक भूमिराजमाडौं गाविस वडा नम्बर–8 फलेडी हो । उनी बुवा प्रसाद भट्ट र आमा शारदा भट्टको साहिँलो छोरा हुन् ।
निम्न आयस्रोत भएको परिवारमा जन्मेका त्रीलोचनले गरीबीकै कारण 8 कक्षाको पढाई छोडेर 14 बर्षमै भारत पसेका थिए । उनी मुम्बईको एक जापानी कम्पनीमा चौकिदारी काम गर्न पुगेका थिए। प्रवासमैं वि.सं. 2047 सालमा अखिल भारत नेपाली एकता समाजको सदस्यबाट राजनीति सुरु गरेका थिए। भट्ट 2071 देखि माओवादी केन्द्रका जिल्ला अध्यक्ष तथा पोलिटब्यूरो सदस्य रहेका छन्। बाम गठवन्धनको तर्फबाट डोटी प्रदेश सभा निर्वाचन क्षेत्र नं 2 बाट नेपाली कांग्रेसका उम्मेदबार योगेन्द्र शाहीलाई 27 सय भोट अन्तरले हाराउदै बिजयी भएर मुख्य मन्त्री बन्न सफल भएका छन् ।
