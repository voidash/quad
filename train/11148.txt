पुतलीबजार स्याङ्जा जिल्लाको मध्य-उत्तरी क्षेत्रमा फैलिएको, आँधिखोलाको किनारमा पर्ने नगरपालिका हो । विसं 2073 सालमा नेपालको नयाँ प्रादेशिक संरचना कायम गर्दा स्याङ्जा जिल्लामा साविक पुतलीबजार नगरपालिका, ठूलाडिही, बहाकोट, कोल्मा बराहचौर राङभाङका वडाहरू, पेल्काचौरका वडाहरू पौवेगौडे, र टक्सार गाउँ विकास समितिहरूलाई समेटेर पुतलीबजार नगरपालिका घोषणा गरिएको हो ।
प्रदेश नं. 4 स्थित स्याङ्जा जिल्लामा साविक पुतलीबजार नगरपालिका, ठूलाडिही, बहाकोट, कोल्मा बराहचौर राङभाङका वडाहरू, पेल्काचौरका वडाहरू पौवेगौडे, र टक्सार गाविसहरूलाई मिलाएर पुतलीबजार नगरपालिका बनाइएको हो । त्यसैले राष्ट्रिय जनगणना 2068का अनुसार यी ठाउँहरूको जनसङ्ख्यालाई जोडेर पुतलीबजार नगरपालिकाको जनसङ्ख्या 44,876 रहेको छ ।
पुतलीबजार नगरपालिकामा 14 वडाहरू रहेका छन । पुतलीबजारको कुल क्षेत्रफल 147.21 वर्ग कि.मी. छ । यो नगरपालिकाको पूर्वमा तनहुँ र कास्की जिल्ला पर्दछन् भने पश्चिममा आँधिखोला, अर्जुनचौपारी गाउँपालिका र भीरकोट नगरपालिका छन् । यसको उत्तरी भागमा कास्की जिल्ला र फेदीखोला गाउँपालिका छन् भने दक्षिणी क्षेत्रमा भीरकोट नगरपालिका र बिरुवा गाउँपालिका पर्दछन् ।
