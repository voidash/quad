दिनाजपुर बङ्गलादेशको उत्तरी क्षेत्रमा रहेको रङ्गपुर विभागको एक जिल्ला हो । दिनाजपुर जिल्ला बङ्गलादेशका 16 उत्तरी जिल्लाहरू मध्ये सबैभन्दा ठूलो जिल्ला हो । 
यो जिल्ला 25°10' देखि 26°04' उत्तर अक्षांश र 88°23' देखि 89°18' पुर्व देशान्तरणमा अवस्थित छ । मेहेरपुर जिल्लाले बङ्गलादेशको कुल क्षेत्रफल मध्ये 3437.98 वर्ग किलोमिटर अोगटेको छ । यस जिल्लालाई ठाकुरगाँउ र पञ्चगढ जिल्लाले उत्तरबाट घेरेका छन् भने यस जिल्लाको दक्षिणमा गाईबन्धा र जयपुरहाट जिल्लाहरू रहेका छन् । त्यस्तै गरि रङ्गपुर जिल्लाले पुर्वमा र भारतको पश्चिम बङ्गाल राज्यले पश्चिमबाट घेरेको छ । यस जिल्लामा जमुना, तुलसीगङ्गा, अटराइ, अादि जस्ता देशकै प्रमुख नदिहरू रहेका छन् ।
दिनाजपुर जिल्लाले गर्मी, अोसीलो र आर्द्र उष्णकटिबंधीय जलवायुको अनुभव गर्दछ । कोपेन जलवायु वर्गीकरण अन्तर्गत, दिनाजपुर एक उष्णकटिबंधीय अोसीलो र गर्मी जलवायुको क्षेत्रमा पर्छ । यस जिल्लाको वार्सिक अौसत तापक्रम 25 डिग्री पुग्छ भने जनवरीको महिनामा अौसत तापक्रम 18 डिग्री मापन गरिन्छ, त्यस्तै गरि अगस्ट महिनामा अौसत तापक्रम 29 डिग्री पुग्ने गरेको छ । 
प्रशासन दिनाजपुर जिल्ला सन् 1786 मा स्थापित भएको थियो । यस जिल्लालाई पहिला घोराघाट जिल्ला भनेर चिनिन्थ्यो । 1833 देखि 1870 सम्म विभिन्न समयहरूमा पूर्णिया, रङ्गपुर र राजशाहि जिल्लाहरूमा जिल्लाका विभिन्न भागहरू समावेश गरिएको थियो । ठाकुरगाँउ र पञ्चगढ यस जिल्लाको उप-जिल्लाहरू थिए धने 1984 मा स्वतन्त्र जिल्लामा परिणत भएका थिए । दिनाजपुरमा 13 वटा उप-जिल्लाहरू रहेका छन् जसमध्ये विरगञ्ज सबैभन्दा ठूलो उप-जिल्ला हो जसले दिनाजपुरको 13% क्षेत्रफल अोगटेको छ भने हाकिमपुर सबैभन्दा सानो उप-जिल्ला हो ।
यस जिल्लाको मुख्य अाय श्रोतको बाटो भनेको कृषि र खेती हो । दिनाजपुर यहाँको धान उत्पादको रुपमा चिनिन्छ, यहाँ काठरीभोग धान सबैभन्दा लोकप्रिय छ जुन बङ्गलादेशमा सबैभन्दा धेरैमात्रामा उत्पादन हुन्छ । दिनाजपुर देशकै सबैभन्दा धेरै गँहु उत्पादन गर्न जिल्ला मध्ये एक हो । दिनाजपुरको लेची बङ्गलादेशकै सबैभन्दा उत्तम फलको रुपमा प्रचलित छ साथै यस जिल्लामा तरकारी र मौसमी फलहररूको पनि प्रचुर मात्रामा उत्पादन हुने गरेको छ । यस जिल्लामा धान कट्ने र प्रशोधन गर्ने मिल, तोरी मिल, गँहु मिला अादि रहेका छन् । यस जिल्लाबाट समय-समयमा विभिन्न इन्धनहरू पनि उत्खनन गरिँदै अाएको छ जसमा कोइला, प्राकृतिक ग्यास अादि । बङ्गलादेशको कुल 5 कोइला खानी मध्ये 3 कोइला खानी दिनाजपुर जिल्ला रहेको छ त्यसैले यस जिल्लाले देशको अर्थतन्त्रमा टेवा पुराउँदै अाएको छ । वर्तमान समयमा कोइला व्यवसायिक रुपमा दुनाजपुर जिल्लाको बारपुकुरिया भूमिगत कोइला खननबाट उत्पादन गरिन्छ जसले दैनिक 1500 टन कोइला उत्पादन गर्दै अाएको छ । 
यस जिल्लामा धान, मकै, गँहु, कोदो, फापर, अालु, गोलभेडा, भेन्दा अादि बालीहरू उत्पादन गरिन्छ भने फलफूल जस्तै- रुख कटर, लिची, कोरा, अङ्गुर अदि उत्पादन हुन्छ । 
यस जिल्लाको मुख्य अाय श्रोतको बाटो भनेको कृषि र खेती जसमा जिल्लाकै 63.90% मानिसहरू संलग्न छन् । यस जिल्लाका मानिसहरू अन्य जस्तै 3.29% मजदुरी, व्यापार र उद्योगमा 0.39%, वाणिाज्यमा 12.89%, सञ्चार र यातायातमा 3.35%, रेमिटेन्समा 0.23%, सरकारी कार्यलयहरूमा 6.58% ,धर्म सेवामा 0.17% र अन्यमा 5.32% रहेका छन् ।
यस जिल्लाको कुल साक्षरता दर 45.7% रहेको छ जसमध्ये पुरुषको साक्षरता दर 51% छ भने महिलाको साक्षरता दर 49% रहेको छ । यस जिल्ला एक विश्वविद्यालय, 1 पशु विज्ञान क्याम्पि, 118 क्याम्पस, 617 माध्यमिक विद्यालय, 1713 प्राथमिक विद्यालय, 29 गैरसरकारी विद्यालय अादि रहेका छन् । ती मध्ये हाजी महम्मद देनेश विज्ञान र प्रविधि विश्वविद्यालय, पार्वतीपुर डिग्री क्याम्पस, बराल डिग्री क्याम्पस, माकीमपुर डिग्री क्याम्पस, दिनाजपुर जिल्ला विद्यालय, दिनाजपुर जिल्ला छात्रा विद्यालय अादि यहाँ उत्कृष्ट विद्यालयहरूको उदाहरण हुन् ।
