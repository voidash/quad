सिजी मन्दिर नवलपरासी जिल्लाको देवचुलि नगरपालिका दुम्कौलिमा अवस्थित रहेको छ। यो मन्दिर नवलपरासी जिल्लाकै एक प्रमुख मन्दिर हो। यस मन्दिर देवचुली नगरपालिकामा रहेको चौधरी उघोग ग्रामसँगै रहेको छ। पछिल्लो केही वर्षदेखि सिजी मन्दिर नवलपुर आउने हरेकको गन्तव्यको स्थल बन्ने गरेको छ। सिजी मन्दिर भनेर चिनीए पनि बास्तवमा सो मन्दिर श्री काञ्ची शङ्करा सदाशिव लिङ्गम्को नामले स्थापना गरिएको हो।
यस मन्दिरमा विशेषत बेलुकाको समयमा हेर्दा आन्दर र मन्दिरको सुन्दरता देख्न सकिन्छ। विभिन्न रङ्गका बत्तिले मन्दिरलाई थप आकर्षक बनाउने गर्दछ। यस मन्दिरमा एक स्थान हेदा फरक रङ्ग अर्को स्थानबाट हेदा अर्कै रङ्ग देखिने गर्दछ।
पुर्वपश्चिम राजमार्ग देखि उत्तर तर्फ रहेको यस मन्दिरमा विशेष गरेर पुरातात्वीक धार्मिक कुराहरु डिजिटल लाइब्रेरि रहेको छ। मन्दिरका वरिपरी ताल र बिचमा मन्दिर भएकाले पनि मन्दिरलाई थप आकर्षित बनाएको छ। यो मन्दिर निकट भविष्यमानै विश्वभरका सनातन धर्म मान्नेहरुका लागि प्रख्यात तिर्थस्थलमा परिणत हुने देखिन्छ । मन्दिर वरीपरी मनमोहक वाटर फाउन्टेन रहेको यस मन्दिरलाई थप आकर्शीत बनाएको छ।
नेपालको मध्य भागमा रहेको मन्दिर पूर्वदेखि पश्चिमसम्मका सम्पूर्ण दर्शनार्थीहरुका लागि आकर्षणको केन्द्रका रूपमा स्थापित भएको छ। मन्दिर परिसरमा डिजिटल धार्मिक लाइब्रेरी र धार्मिक सूचना केन्द्रको व्यवस्था रहेको छ। यहीबाट देशभरका मठ मन्दिर, शक्ती पिठ र धर्महरुको जानकारी लिन सकिने व्यवस्था रहेको छ।
यो मन्दिर करिब चार विगाहा क्षेत्रफलमा फैलिएको छ र यो मन्दिर केबल अवलोकन गर्नका लागि मात्र नभइ गुरुकुलको लागि समेत मध्यनजर गरि यो मन्दिरमा विद्याश्रम समेत स्थापना गरिएको छ। यहाँ कक्षा 6 मा भर्ना लिएर संस्कृतका साथसाथै नेपाल सरकारद्वारा निर्धा्रित पाठयक्रमको पनि अध्ययन गर्ने व्यवस्था मिलाइएको छ। गुरुकुलमा आवासिय शिक्षाको व्यवस्था मिलाइएको छ। विद्यार्थीको खाने, बस्ने र लगाउने सम्पूर्ण खर्च चौधरी समूहले नै बेहोर्ने छ।
