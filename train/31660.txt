मंगलसेन दरबार अछाम जिल्लाको पर्यटकीय स्थल तथा ऐतिहासिक धरोहर हो । माओवादीले 2058 फागुन 4 गतेको राति 11 बजेतिर अछाम सदसरमुकाम मंगलसेनमा भीषण आक्रमण गरेपछी यो दरबार ध्वस्त भयो ।
मंगलसेन दरबार तत्कालीन अछामी राजा दलबहादुर शाहको पालामा 1935 मा निर्माण भएको थियो । झन्डै डेढ सय वर्षअघि उनका पिता राजा टीकाभुक शाहको पालामा यसको निर्माण सुरु भएको थियो । यो दरबारलाई 2029 सालमा अछामी राजाका सन्तानबाट सरकारले किनेको थियो । परम्परागत शैलीमा निर्माण गरिएको उक्त तीनतले दरबारमा 30 कोठा थिए । तत्कालीन समय जिल्ला प्रशासन कार्यालय रहेको मंगलसेन दरबारलाई अछामको पुरानो ऐतिहासिक सम्पदाका रुपमा लिइन्छ ।
