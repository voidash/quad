सौरभ चण्डीदास गांगुली भारत क्रिकेट टिमका पुर्व कप्तान हुन् । उनि भारतक सबैभन्दा सफल कप्तानहरू मध्ये एक हुन् । पश्चिम बङ्गालका एक सामान्य परिवारमा जन्मेका सौरभ गांगुली आफ्नो भाई स्नेहशीष गांगुलीका कारण क्रिकेटको संसारमा आए । आफ्नो क्रिकेट करियरको शुरुआत उनले स्कुलको तर्फबाट राज्य स्तरीय टिममा खेल्दै गरे । वर्तमान समयसम्म उनि एक दिवसीय म्याचमा सर्वाधिक रन बनाउने खेलाडीहरुको श्रेणीमा 5 औ स्थानमा छन् भने 10,000 रन बनाउने 5 औ खेलाडी र सचिन तेन्दुलकर पछी दोश्रो भारतीय खेलाडी हुन् । क्रिकेट पत्रिका विजडनका अनुसार उनि अहिले सम्मकै सर्वश्रेष्ठ एक दिवसीय ब्याट्सम्यानको श्रेणीमा छैठौ स्थानमा छन् ।
भारतका कयौं क्षेत्रीय टुर्नामेन्टमा राम्रो प्रदर्शन गरे पछी गांगुलीलाई राष्ट्रीय टीममा सामेल गरि इंग्ल्याण्ड बिरुद्ध खेलने अवसर प्राप्त भयो । उनले आफ्नो पहिलो टेस्टमै 131 रन बनाएर टिममा आफ्नो स्थान पक्का गरेका थिए । उनले लगातार श्रीलङ्का,पाकिस्तान र अस्ट्रेलिया जस्तो राम्रो टिम बिरुद्ध राम्रो प्रदर्शन गरेर कयौं म्यान ऑफ द म्याच खिताब जिते पश्चात उनको टिममा स्थान सुनिश्चित भयो । सन् 1999 क्रिकेट विश्व कपमा उनले राहुल द्रविड सँग गरेको 318 रनको साझेदारी गरे जो कि आज पनि विश्व कप इतिहासमा सर्वाधिक हो ।
सन् 2000 मा टिमको अन्य सदस्यहरु म्याच फिक्सिंग काण्डको काराण तथा खराब स्वास्थ्यका कारण तात्कालिन कप्तान सचिन तेन्दुलकर ले कप्तान पदबाट राजिनामा दिएको फलस्वरूप गांगुलीलाई भारतको कप्तान बनाइयो । र चांडै नै गांगुलीको काउन्टी क्रिकेटमा डरहमबाट खेल्दै खराब प्रदर्शन र सन् 2002 मा भएको नेटवेस्ट फाइनलमा आफ्नो जर्सी खोलेका कारण उनि मीडियामा निकै आलोचित भएका थिए । सौरभले सन् 2003 विश्व कपमा भारतको प्रतिनिधित्व गरे र भारतलाई विश्व कपको फाइनलमा पुगाए । त्यसै वर्ष पछी उनको खराब प्रदर्शनका कारण सौरभ गांगुलीलाई टीमबाट निकालियो । सन् 2004 मा उनलाई पद्मश्री बाट भारत सरकारले सम्मानित गर्यो जो कि भारतको सर्वश्रेष्ठ पुरस्कार मध्ये एक हो । सन् 2006 मा सौरभ गांगुलीको राष्ट्रीय टिममा पुन: वापसी भयो र उनले राम्रो प्रदर्शन गरे । त्यसै समय फेरी उनि भारतका कोच ग्रेग च्यापलसँग विवादमा तानिए । गांगुली पुनः टिमबाट निकालिए तर सन् 2007 को क्रिकेट विश्व कपमा खेल्नका लागि चयन भए ।
