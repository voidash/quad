
इटालीमा राष्ट्रपतिय शासन प्रणाली छ। सन् 1946मा संविधानसभाले संविधान निर्माण गर्‍यो। 1948, 1996, 2001 र 2006 सालमा संसद्को निर्वाचन भयो। संविधानसभामार्फत बनेको संविधानमा दुई सदनात्मक संसद् रहेको छ। समानुपातिक निर्वाचन प्रणालीलाई नै सुरुदेखि अपनाउँदै आएको देखिन्छ। सन् 1946 सालमा भएको संविधानसभाले निर्माण गरेको संविधान विश्वकै उत्कृष्ट संविधान मान्ने गरिन्छ। सन् 1943मा मुसोलिनीको शासनसत्ता एकाएक पतन भयो। त्यहाँ भिक्टर इमानुयल राजा थिए। 1944मा संविधानसभा गर्ने आदेश जारी गरियो। 1945को दोस्रो आदेशले संविधानसभासम्बन्धी छुट्टै मन्त्रालय खडा गर्ने कार्य भयो। 1946 जुन 2मा संविधानसभाको निर्वाचन भयो। 5 सय 56 जना संविधानसभाका लागि निर्वाचन क्षेत्र भयो। संविधानसभा भएकै दिन एक उम्मेद्वारका लागि मतपत्र र अर्को राजतन्त्र राख्ने वा नराख्ने मतपत्र खडा गर्ने काम भयो। 54 दशमलब 3 प्रतिशतले इटाली गणतन्त्रमा जाने गरी मत दिए। गणतन्त्र भएपछि संविधान निर्माण गर्ने काममा निर्वाचित प्रतिनिधित्वका आधारमा सर्वदलीय अन्तरिम सरकार गठन गर्ने काम भयो। 75 सदस्यीय संविधानको मस्यौदा समिति समानुपातिक प्रतिनिधित्वका आधारमा निर्वाचन गर्ने काम संविधानसभाले गर्‍यो। यसको पुनरावलोकनको उपसमिति गठन गर्ने काम भयो। 1946-1947मा 160 बैठक बसी संविधानको अन्तिम मस्यौदा तय गर्ने काम भयो। 27 डिसेम्बरमा संविधान संविधानसभाले पारित गरी जारी गर्ने काम भयो।


