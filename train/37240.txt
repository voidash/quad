एरोन जेम्स फिन्च एउटा अस्ट्रेलियन क्रिकेटर हुन् । उनि अन्तर्राष्ट्रिय क्रिकेट अस्ट्रेलियाबाट खेल्छन भने घरेलु क्रिकेट भिक्टोरियाबाट खेल्ने गरेका छन् । उनि एक बिष्फोटक ब्याट्सम्यान हुन् । उनि व्यावसायिक क्रिकेट विभिन्न क्लबहरू बाट खेल्ने गरेका छन् । उनि सन् 2006 श्रीलङ्कामा भएको अन्डर-19 क्रिकेट विश्वकपमा सहभागिता जनाई सकेका छन् । फिन्च अग्रपंक्तिका ब्याट्सम्यान हुन् जसले बिरोधी क्रिकेट टिमका बलरलाई प्रहार गरेर रन बनाउने गर्छन ।
फिन्चको नाउँमा ट्वान्टी20 अन्तर्राष्ट्रिय खेलको एक इनिङमा सबैभन्दा बढी रन बनाउने किर्तिमान रहेको छ । उनले सन् 2013 अगस्ट 29 मा इङ्गल्यान्ड विरुद्ध 156 रनको कीर्तिमानी पारी खेलेका थिए ।


