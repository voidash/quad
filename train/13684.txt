
शिवपुरी नागार्जुन राष्ट्रिय निकुञ्जको स्थापना वि.सं. 2058 सालमा गरिएको हो । यस निकुञ्ज नेपालको मध्य पहाडी क्षेत्र काठमाडौंको उत्तरी किनारामापर्दछ । यसको क्षेत्रफल 159 वर्ग कि.मि रहेको छ । यस निकुञ्जले काठमाडौं, नुवाकोट र सिन्धुपाल्चोकको भूभाग ओगटेको छ । नेपालको मध्यपहाडी क्षेत्रमा अवस्थित पारिस्थितिकीय प्रणालीको प्रतिनिधित्व गर्ने एकमात्र राष्ट्रिय निकुञ्ज हो । काठमाडौंको रत्नपार्कदेखि निकुञ्ज मुख्यालय बुढानीलकण्ठ पानीमुहान सम्मको दुरी 12 कि.मि. छ ।
यस क्षेत्रको संरक्षणको इतिहासलाई हेर्दा सन 1976 मा जलाधार संरक्षण क्षेत्रको रुपमा शिवपुरी जलाधार संरक्षण वोर्डद्वारा संरक्षण सुरु गरि 1978 मा शिवपुरी संरक्षीत जलाधार क्षेत्र कायम भएको पाइन्छ। त्यसैगरी सन 1984 मा शिवपुरी जलाधार तथा वन्यजन्तु आरक्ष घोषणा भएको थियो। यसै नामानुसार यस क्षेत्रको आवस्यक संरक्षण तथा व्यवस्थापनका कार्यहरु हुदै जाँदा यो क्षेत्रको महत्वलाई अझै बढि मूल्याङ्कन गरी सन् 2002 मा नेपाल सरकारबाट शिवपुरी राष्ट्रिय निकुञ्जको रुपमा राजपत्रमा सूचना प्रकाशित भएको थियो। नागार्जुन वनक्षेत्र तत्कालिन राजा विरेन्द्रको निजि वनको रुपमा रहेको र राजा विरेन्द्रको वंशनास भइसकेको परिवेशमा देशको राजनीतिक परिवर्तनसँगै सो वनक्षेत्रलाई राष्ट्रियकरण गर्ने राजनीतिक निर्णयानुसार सन 2009 मा 15 वर्ग कि.मि. क्षेत्रफल ओगटेको नागार्जुन वन क्षेत्रलाई समेत शिवपुरी राष्ट्रिय निकुञजमा गाभि शिवपुरी नागार्जुन राष्ट्रिय निकुञ्ज नामाकरण गरिएको हो।
धेरै अगाडि देखी नै काठमाण्डौ उपत्यकामा यस निकुञ्जको ठूलो महत्व रहँदै आएको छ । काठमाण्डौ उपत्यकामा दैनिक खपत हुने हजारौ लिटर पिउने पानीको मुलस्रोत भएका कारण पनि यस निकुञ्जकोमहत्व इतिहास काल देखी नै रहँदै आएको छ । वि.सं. 2058 मा काठमाडौं, नुवाकोट र सिन्धुपाल्चोक जिल्लाको 144 वर्ग कि.मि. भुभाग ओगटी शिवपुरी राष्ट्रिय निकुञ्जको रुपमायस निकुञ्जलाई स्थापना गरिएको थियो । त्यस पश्चात यस निकुञ्जलाई पुनः वि.सं. 2065 मा नागार्जुन वन संरक्षण क्षेत्रको काठमाण्डौ र धादिङमा पर्ने 15 वर्ग कि.मि. भूभाग समेटी कुल 159 वर्ग कि.मि.मा फैलाइएको थियो ।
यो निकुञ्ज समुद्र सतह देखि 1350 – 2732 मिटरको उचाईमा अवस्थित छ। भौगोलिक रुपमा शिवपुरी क्षेत्र 27°45' देखि 27° 52 ' उत्तरी अक्षांस तथा 85° 16 ' देखि 85° 45' पूर्वी देशान्तर र नागार्जुन क्षेत्र 27° 43 ' देखि 27°46' उत्तरी अक्षांस तथा 85°13 ' देखि 85° 18' पूर्वी देशान्तर सम्म फैलिएर रहेको नेपालको मध्य पहाडको प्रतिनिधित्व गर्ने यो एक मात्र निकुञ्ज हो।
गर्दछ ।
आदि
पाइन्छन्,जसमध्मे 50 प्रजातिका रैथाने वनस्पति पाइन्छन् । यसै गरी यस वनक्षेत्र 129 प्रजातिका ढुसी पनि पाइन्छन् ।
यस निकुञ्जमा 22 भन्दा बढी जातिका स्तनधारी जनावरहरुको वसोबास रहेको छ । जसमध्य संरक्षित ध्वाँसे चितुवा, चरीबाघ, आसामी बाँदर, सालक जस्ता वन्यजन्तु यहाँ पाईन्छन् ।यस निकुञ्जमा करिब 311 प्रजातिका चराचुरुङ्गी तथा पंक्षी पाईन्छन् । जसमध्ये 177 प्रजातिका बसाई सराई गर्ने पंक्षी यहाँ पाईन्छन् ।यसै गरी यस निकुञ्जमा करिब 102 प्रजातिका पुतली\पतङ्गहरु पति पाईन्छन् ।
यस शिवपुरी नागार्जुन राष्ट्रिय निकुञ्जमा विभिन्न प्रकारका धार्मिक आकर्षण र महत्वका क्षेत्रहरु छन् ।बागद्वार, कागेश्वरी, मणिचूड, तारकेश्वर, सुन्दरीमाई, विष्णुपादुका, नागीगुम्बा, पचलीभैरव शान्तिगुफा, नागदेवता, जामाचो गुम्वा गणेश मन्दिर आदि यहाँका प्रसिद्ध धार्मिक सम्पदामा पर्दछन् ।
यस शिवपुरी नागार्जुन राष्ट्रिय निकुञ्ज हिन्दु र बौद्ध धर्मालम्बीहरुको सांस्कृतिक संगमस्थलपनि रहिआएको छ ।
अधिकार प्राप्त अधिकारीवाट लिखित अनुमति नलिई कुनैपनि व्यक्तिले राष्ट्रिय निकुञ्ज भित्र देहायका काम गर्न पाउने छैन ।
यस शिवपुरी नागार्जुन राष्ट्रिय निकुञ्ज क्षेत्र भित्र गैर कानुनी तरिकाले वन्यजन्तु मार्ने, घाईते बनाउने, खरिद–बिक्री गर्ने वा अन्य संरक्षित वन्यजन्तुको ओखेटोपहार राख्ने, खरिद–बिक्री गरेमा निजलाई रु. 50,000 देखीरु. 100,000 सम्मको जरिवाना वा पाँचदेखि पन्ध्र वर्षसम्म कैद वा दुवै सजाँय हुनेछ ।
