सुलीकोट गाउँपालिका गोरखा जिल्लामा अवस्थित छ । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा गोरखा जिल्लामा साविकका वारपाक, स्वाँरा, सउरपानी, ताकुमझा लाँकुरिबोट, ताकुकोट, पञ्चकुवा देउराली र पन्द्रुङ गाउँ विकास समितिहरूलाई समेटेर सुलीकोट गाउँपालिका घोषणा गरिएको हो ।
सुलीकोट गाउँपालिकाको क्षेत्रफल 200.63 वर्गकिलोमिटर रहेको छ । यो गाउँपालिका 8 वडाहरूमा विभाजन गरिएको छ । यस गाउँपालिकको कूल जनसंख्या 25,398 रहेको छ । यसको सीमाना पूर्वमा धार्चे र आरूघाट गाउँपालिका, पश्चिममा अजिरकोट र सिरानचोक गाउँपालिका, उत्तरमा चुमनुव्री गाउँपालिका र दक्षिणमा भीमसेन गाउँपालिकासँग जोडिएको छ ।

