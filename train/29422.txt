रसियाली सामाजिक-जनवादी मजदुर पार्टीको दोस्रो महाधिवेशन सन् 1903 को 30 जुलाईदेखि 23 अगस्टसम्म चालु रहेको थियो । महाधिवेशनका पहिला बैठकहरू ब्रुसेल्समा सम्पन्न भएका थिए । तर पुलिसले खेदो खन्न थालेको हुँदा बैठकहरू लन्डनमा सार्न वाध्य हुनुपरेको थियो । पार्टीका केन्द्रीय निकायहरूमा निर्वाचन हुँदा लेनिनका समर्थकहरूले बहुमत प्राप्त गरे र यसैले गर्दा बोल्सेविक भनिन थाले । अनि अल्पमतमा परेका अवसरवादी चाहिँ मेन्सेविक भन्ने नाउँ पाए ।
