अवानी मोदी एक भारतीय मोडल र चलचित्र अभिनेत्री हुन् । उनी दक्षिण भारत र गुजराती दर्शकसामु निक्कै लोकप्रिय छिन् ।दक्षिण भारतीय चलचित्रमा अभिनयको सुरुवात गरेकी अवानीले बलिउडमा आफ्नो भाग्य अजमाउन मधुर भण्डारकरको क्यालेन्डर गर्ल्सबाट सुरुवात गरेकी हुन् ।
अवानी मोदीको जन्म गुजरातको गान्धीनगरमा भएको हो । उनी आफ्नै जन्मथलोमा हुर्केकी हुन् । उनले आफ्नो स्नातकको पढाई अहमदाबादमा गरेकी हुन् ।
