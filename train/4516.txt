यथार्थ र वाद शब्द मिलेर यथार्थवाद शब्द बनेकाे छ । अर्थं अनतिक्रम्य यथा स्यात् तथा वदनम् इति यथार्थवादः अर्थात् यथार्थ जस्ताे छ ठिक त्यस्तै भन्नु । अर्काे शब्दमा इन्द्रिय-प्रत्यक्षबाट वस्तुका बारेमा प्राप्त हुने ज्ञान नै यथार्थ हाे र त्यही यथार्थसम्बन्धी सिद्धान्त नै यथार्थवाद हाे । 
यथार्थ र वाद शब्दको संयोगबाट यथार्थ शब्दको निर्माण भएको हो । शाब्दिक व्युत्पत्ति अनुसार यसको अर्थ हुन्छ वास्तविक,अर्थात जस्तो छ त्यस्तै । यथार्थवाद दर्शन र साहित्यका क्षेत्रमा उत्तिकै प्रचलित रहेको देखिन्छ । दर्शनका क्षेत्रमा यसले भौतिक जगत् बुझाउँछ । भने साहित्यका क्षेत्रमा संसारमा जुन वस्तु जस्तो छ ठिक त्यस्तै चित्रण भन्ने बुझिने वाद नै यथार्थवाद हाे । सत्यम् शिवम् सुन्दरम्प्रति यसको बढी आग्रह रहन्छ । प्लेटोदेखि नै यसको उल्लेख भएको पाइएता पनि उन्नाइसौं शताब्दीको उत्तरार्धदेखि मात्र यसको प्रवर्तन र विकास भएको हाे । फ्रान्सेली उपन्यासकार बाल्जाकलाई यस वादको वास्तविक प्रयोगकर्ता मानिएको छ ।
नेपाली साहित्यमा लैनसिंह बाङ्देलको मुलुकबाहिर उपन्यास बाट विशुद्ध यथार्थवादी धाराको प्रवेश भएकाे पाइन्छ । यस धाराका अन्य उपन्यासहरूमा हृदयचन्द्रसिंह प्रधानको स्वास्नी मान्छे, लीलबहादुर क्षेत्रीको बसाइँ, इन्द्रबहादुर राईको आज रमिता छ, डी.पी। अधिकारीको आशमाया महत्त्वपूर्ण मानिन्छन् । गोपालप्रसाद रिमाल र विजय मल्लका नाटकमा पनि यथार्थवादको प्रयोग पाइन्छ ।


