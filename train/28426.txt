वनडे किट
टि20आई किट
नेपाली राष्ट्रिय क्रिकेट टिम, टिम नेपाल, गोर्खाली वा द राइनोज जस्ता नामले समेत चिनिने नेपालको प्रतिनिधित्व गर्दै अन्तर्राष्ट्रिय क्रिकेट प्रतियोगितामा भाग लिने क्रिकेट खेलाडीहरूको समूह हो । यस टिमको आधिकारिक निगमन संस्था नेपाल क्रिकेट सङ्घ हो । सन् 1996 देखि अन्तर्राष्ट्रिय क्रिकेट परिषदको सदस्य राष्ट्रको रूपमा रहदैं आएको यो टोली आरम्भमा सन् 1988 देखि सन् 1996 सम्म सम्बद्ध राष्ट्रको रूपमा रहेको थियो । सन् 2014 जुन देखि 2015 आइसिसी वर्ल्ड ट्वान्टी20 छनौट प्रतियोगितासम्म आइसिसीले नेपाललाई ट्वान्टी20 अन्तर्राष्ट्रियको मान्यताप्राप्त टिमको श्रेणीमा राखेको थियो । सन् 2018 मार्च 15 मा नेपालले 2018 क्रिकेट विश्वकप छनौट प्रतियोगिताको पहिलो प्ले-अफ खेल जितेपश्चात एकदिवसीय अन्तर्राष्ट्रिय खेल खेल्ने मान्यता प्राप्त गरेको हो ।
अन्तराष्ट्रिय स्तरमा नेपालले क्रिकेटमा अाफ्नाे वलियाे उपस्थीति जनाउन थालेकाे छ । हालै जिम्वावेमा भएकाे विश्वकप छनाैटमा साताै भएकाे नेपाल सन 2022 सम्म एक दिवसीय मान्यता प्राप्त देश बनेकाे छ ।
सन् 1920 तिर नेपालमा राज गरि रहेको राणा वंश बाट भएको हो । सन् 1920 तिर जब बेलायतबाट राणाहरु पढाइ सकेर फर्के तिनीहरुलाई यस खेलले आकर्षित गरेको हुँदा उनीहरुले नेपालमा पनि यस खेलको सुरुवात गरेका हुन् । सन् 1946 मा नेपालमा क्रिकेटलाई उकास्नका लागि क्रिकेट असोसियेसन अफ नेपाल को स्थापना भयो ।
सन् 1951 मा आएर जब नेपालमा राणाहरुको अन्त्य भयो त्यस बेला देखि क्रिकेट साधारण जनतामाझ पुग्न सफल भयो । क्रिकेट असोसियेसन अफ नेपाल नेपालको राष्ट्रिय खेलकुद मा समावेश गरियो जसले क्रिकेटलाई झन् सम्पूर्ण नेपालीमाझ पुग्न सरल बनाइदियो । सन् 1980 को दशक सम्म क्रिकेट काठमान्डौ उपत्यकामा मात्र सिमित थियो । सन् 1990 देखि क्रिकेट पुरै नेपालमा खेल्न तथा यसको पहुच भयो ।


