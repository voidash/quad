बाडेगाउँ नेपालको बागमती अञ्चलको सिन्धुपाल्चोक जिल्लामा अवस्थित एक गाउँ विकास समिति हो। बाडेगाउँ गाविस जिल्लाको दक्षिणी इलाकामा पर्दछ। जिल्ला सदरमुकामबाट 5 कोष पर्ने यस गाविको कुल क्षेत्रफल 20.22 वर्ग किलोमिटर छ। यस गाविसको पूर्वमा कुन्चोक गाविस, पश्चिममा शिखरपुर गाविस, बाँसबारी गाविस, उत्तरमा नवलपुर गाविस र दक्षिणमा सिपापोखरे तथा फटकशिला गाविसहरू पर्दछन्। सिपा थुम अन्तर्गत पर्ने यस गाविसमा उष्ण तथा औसत हावापानी पाइन्छ। तामाङ तथा ब्राम्हण जातिहरूको बाक्लो बस्ती भएको यस गाविसका मानिसहरू व्यावसायीक खेती, पशुपालन, माछापालन, नोकरी, व्यापार तथा अन्य पेशामा संलग्न छन्। जिल्ला निर्वाचन क्षत्र नम्बर 3 अन्तर्गत पर्ने यस गाविसमा वि.सं. 2058 सालको साक्षरता दर 47 थियो। सोही वर्षको जनगणनामा कुल 1106 घर परिवार मध्ये कुल जनसङ्ख्या 5936 थियो। 


