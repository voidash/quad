दमक नगरपालिका पूर्वी नेपालको मेची अञ्चलको झापा जिल्लामा पर्ने एउटा नगरपालिका हो। 
दमक पूर्वि नेपालको बिकसित सहरहरू मध्ये एक हो। 19 वटा वार्डले भरिएको यो नगरपालिकामा बिभिन्न जात जातिहरू छन जस्तै:- लिम्बु, राई, गुरुङ मगर, तामाङ, धिमाल, क्षेत्री, बाहुन, राजवंशी, थारु, दमाई, कामि इत्यादि।
दमकको पूर्वमा रतुवा खोला र पश्चिममा मावा खोला छ। दमकको रतुवा पुल पूर्वि नेपालको लामो पुलहरूमध्ये एक हो। यसको लम्बाई 585 मि. छ। 2001 को सर्वेक्षण अनुसार दमकमा 7178 घरधुरि थियो भने 43,000 जनसङ्ख्या थियो। दमक सन 1982 मा नगर पालिकामा परिणत भएको थियो। यहाको कुल जमीन 7513 हेक्टर छ जसमा 1406.7 हेक्टरमा घरहरू छन र 5586.30 हेक्टरमा खेतिपाति हुने गर्दछ। बजार र दोकान हरूले 400 हेक्टर ओगटेको छ। 056/057 को सर्वेक्षण अनुसार दमकमा 1 हेल्थ पोस्ट, 1 अस्पताल 1 नर्शिङ होम कुल 50 शैयाको थियो। 2047/048 को सर्वेक्षणमा जनसङ्ख्याको बृदि दर बर्षको 5.14 प्रतिशतले हुने देखाएको थियो। 056/057 को सर्वेक्षणमा यहा 88 कल कारखाना, 1011 पसल, 244 होटल र 9 आर्थिक कारोबारको कार्यलयहरू अर्थात बैंक। 532 सडक बत्ति, 1,114 टेलिफोन लाईन। नेपालको ख्याति प्राप्त चिया हिमायलय चिया स्टेट पनि दमक कै 19 नम्बर वार्ड वर-पर फैलिएको छ जसमा पुर्व राजपरीवारको लगानी रहेको छ । उत्तर देखि दक्षिण तर्फ फैलिएको यो सहर बसपार्क चोक भन्दा मास्तिरको बजार इलाका ठूलो छ। दमकको सबैभन्दा ठूलो सब्जि बजार, खाने पनि ट्याङ्की तथा कार्यलय, टेलिफोन टावर तथा कार्यलय, दमक नगरपालिकाको कार्यलयहरू सबै बजार इलाकामा पर्दछ। 056/057 सर्वेक्षणमा झापा जिल्लाभरि सबैभन्दा बढि बोर्डिङ तथा स्कूलहरू दमक थियो र जिल्ला कै सबै भन्दा अब्बल स्कूल दमकको सुर्‍योदय इङ्लीस स्कूल परेको थियो। दमकमा 1 हुलाक छन भने स्कूलहरू सरकारी तथा निजि :- प्राथमीक तह का 38, निम्न माध्यमीक तहका 7, माध्यमीक तहका 9, प्रमाण पत्र तह का 3, प्राबिधिक इन्स्टिचुसन CTEVT मातहतमा 1, र क्याम्पस 2, मनोरन्जनको कुरामा दमकमा 3 वटा सिनेमा हलहरू छन जस्तै :- निलकन्ठ चित्र मन्दिर, दमक चित्र मन्दिर पाथिभरा चित्र मन्दिर जस मध्ये पाथिभारा र निलकण्ठमा अत्याधिक मात्रामा नेपाली चलचित्र लाग्ने गर्छ भने दमक चलचित्र मन्दिरमा प्राय नया हिन्दी भाषाका चलचित्र लाग्ने गर्छ। 
दमकको टेलिफोन टावर सम्भवत नेपालको अग्लो टावरहरू मध्ये एक हो जुन 20 / 25 कि.मि. टाढा सम्मबाट देख्न सकिन्छ। धरान पछि सर्वाधिक किरात तथा बेलायती लाहुरेहरूको बसोबास भएको सहरमा पर्दछ दमक।
नेपालको सन् 2011को जनगणना अनुसार दमक नगरपालिकाको जनसङ्ख्या 75,102 थियो। यस मध्ये पुरुष 35,438 र महिला 39,664 छन् । यस नगरपालिकामा 18,104 वटा घरहरू छन् । ब्राम्हण, क्षेत्री, धिमाल, नेवार, राई, लिम्बु, मगर, सतार, राजवंशी, कुमाल, दमाई, सार्की, तामाङ्ग, गुरुङ्ग, थारू, मुस्लिम, भुजेल, विश्वकर्मा, सुनुवार, मुसहर, माझी आदि जातजातिको वसोवास भएको नगरपालिकामा हिन्दु, बौद्ध, मुस्लिम, इसाई, किरांत र अन्य धर्मावलम्बीले दशैं, तिहार, गाईजात्रा, होली, छठ, ल्होसार, ढंगढंगे, कालीपूजा, बुद्धजयन्ती, इद, बकरीद, क्रिसमस आदि चाडपर्व मनाउने गर्छन् । नगरपालिकाद्वारा 2060 सालमा प्रकाशित तथ्याङ्कअनुसार दमक क्षेत्रमा 76 दशमलव 93 प्रतिशत साक्षर रहेको, 75 प्रतिशत कृषि, 7 प्रतिशत व्यापार व्यवसायमा, 5 प्रतिशत जागीरमा, 7 प्रतिशत ज्याला मजदुरीमा र 6 प्रतिशत अन्य व्यवसायमा आश्रीत छन् ।
दमक नामाकरण हुनु अघि उक्त क्षेत्रमा "दल्की" नामका झार उम्रने गरेको र उक्त झारलाई धिमाल वा कुमाल जातिले बस्ने पिराको रूपमा प्रयोग गर्ने हुँदा उक्त दल्की शब्द अप्रभंश भई दमक नामाकरण भएको अनुमान डम्बर बरालले गर्नु भएको छ भने दहल्की जमीन परेको र हिंड्दा पनि डमडम आवाज सुनिने भएको उक्त क्षेत्रको नाम "दमक" भएको बताइन्छ। 
नगरपालिकामा बि.स. 2049 को निर्वाचनमा प्रमुखमा नेकपा एमालेका इन्द्र बुढाथोकी र उपप्रमुखमा सोही दलका मोहन धिमाल, 2054 सालको निर्वाचनमा पनि नेकपा कै रोमनाथ ओली र लोकबहादुर धिमाल क्रमशः नगर प्रमुख र उपप्रमुखमा निर्वाचित भएका थिए भने 2060 सालमा करिब 1 वर्षका लागि सरकारले राष्ट्रिय प्रजातन्त्र पार्टीका रामकुमार थापा र नारदमुनि घिमिरेलाई क्रमशः नगरप्रमुख र उपप्रमुखमा मनोनयन गरेको थियो ।
ढाँचा:नेपालका नगरपालिकाहरू
