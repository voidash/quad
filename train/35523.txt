पार्टनर सञ्चार कम्पनी लिमिटेड व्यापारीक नाम पार्टनर र पहिला अाेरेन्ज इजरायल को रूपमा चिनिने एक मोबाइल सञ्जाल सञ्चालक, इन्टरनेट वाइफाइ, निश्चित टेलिफोन सेवा र इजरायलमा ओटीटी / आईपीटीभी प्रदायक पनि हाे । यो पहिला ब्रान्ड नाम अाेरेन्ज अन्तर्गत 16 फेब्रुअरी 2016 सम्म काम गरिरहेको थियो ।
पार्टनर सञ्चारले जनवरी 1999 मा पूर्ण व्यावसायिक सेवा सुरु गरेकाे थियोे र 31 मार्च 2011 सम्ममा यसका दश लाख प्रयाेगकर्ता पुगेका थिए, यसले त्यसबेला इजरायलकाे सेलुलर बजारको अनुमानित 21% प्रतिनिधित्व गरेकाे थियोे । जुन 2017 मा यसका 2.7 मिलियन प्रयाेगकर्ताहरू पुगेका थिए ।
पार्टनर ग्राहकहरूको लागि क्षेत्रिय कोड 054 हो, यद्यपि ग्राहकहरू जसले विभिन्न सेलुलर कम्पनीबाट आफ्नो पुरानो नम्बर राख्नका लागी अनुरोध गरिएकाे छ, कानून अनुसार आवश्यक क्षेत्रीय कोड फरक हुने गरेकाे छ ।
1 जनवरी 2009 मा कम्पनीले व्यावसायिक रूपमा इन्टरनेट सेवा र ल्यान्डलाइन सेवाहरू निजी प्रयोगकर्ता र साना व्यवसायहरूको लागि सुरू गरेकाे थियोे ।
पार्टनर सञ्जालले जीएसएम, युएमटिएस प्रविधि र 3 जी सेवाहरूको उपयोग गर्दछ । एचएसपिए नेटवर्क हाल देशको 90% भन्दा बढी क्षेत्रमा यस सुबिधा पुर्‍याएकाे छ साथै यसले एलटिइ नेटवर्क पनि सञ्चालन गर्दै अाईरहेकाे छ ।
सञ्जालका प्रयोगकर्ताले 350 जीएसएम र 130 युएमटिएसका साथ अन्तर्राष्ट्रिय सञ्जालहरूमा रोमिङ सम्झौताका कारण विश्वभरि उन्नत सेवाहरू प्रयोग गर्न सक्छन् । सञ्जाल प्रयोगकर्ताहरूको 23% व्यापार ग्राहकहरू छन्, 29% पूर्व-भुक्तानी र बाँकी निजी पोस्टपेड ग्राहकहरू रहेका छन् ।
पार्टनर 1999 मा स्थापित भएको थियो र इजरायली बजारमा प्रवेश गर्ने याे तेस्रो मोबाइल नेटवर्क सञ्चालक थियो, जसका दुई दूरसञ्चार सेवा प्रदायकहरू - सेलकम र पेलेफोन सँग प्रतिस्पर्धा रहेकाे छ । इजरायल दूरसञ्चार मन्त्रालयले इजरायलमा नयाँ तेस्रो दूरसञ्चार सेवा प्रदायककाे लागि मात्रै ठाउँ रहेको र चाैथाेकाे लागि कुनै ठाउँ रहेकाे कुरा घाेषणा गरेको थियोे । यसैले केवल दुई कम्पनीहरूले निविदाको जवाफ दिएका थिए जसमा पार्टनर र "टापुज" पर्दछन् । बाेलि प्रक्रियामा पार्टनरले टपुज लाई हराएपछि, टपुज पार्टनरकै एक भाग बनेको थियोे ।
