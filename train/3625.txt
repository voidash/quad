आचार्यलाई अचार्ज पनि भनिएको सुन्न पाइन्छ यो नेपालमा बसो बास गर्ने ब्राह्मण जातिको एक थर विशेषको संज्ञा हो यस्को कौडिन्य गोत्र हुन्छ खास गरी आचार्य संस्कृतमा डिग्री गर्नु एक पद पनि हो त्यस अतिरिक्त हिन्दू धर्ममा प्रसिद्ध शास्त्रवेत्ताहरू आचार्य चाणक्य जगद्गुरु आद्य शङ्कराचार्य रामानुजाचार्य आदिलाई तथा समान्य पण्डित पुरोहितलाई पनि सम्मानार्थ आचार्य भनिएको छ । आचार्य थर भएका नेपाली साहित्यिक क्षेत्रमा प्रसिद्ध आदिकवि भानुभक्त आचार्य भएका थिए भने संगीत जगतका प्रसिद्ध संगीतकार भक्तराज आचार्य भएका थिए तथा राजनितिक क्षेत्रमा 17 औ प्रधानमन्त्री रहेका टंकप्रसाद आचार्य भएका थिए । आचार्य थर भएका अन्य प्रसिद्ध कलाकारहरू पनि थुप्रै सुनिएका छन् । 
आचार्य शब्दको संस्कृतमा यस्तो अर्थ गरिएको छ ।आचिनोति च शास्त्रार्थान् आचारे स्थापयत्यपि । स्वयमप्याचरेद् यस्तु स आचार्य इति स्मृतः॥ शास्त्रलाई शुद्ध वास्तविक अर्थ गरेर नियममा स्थापना गरी जो आफु स्वयं पनि सो नियमको पालन गर्ने हुनाले आचार्य भनिएको हो ।
नेपालका कौडिन्य गोत्रिय आचार्यबंशीहरू भारतको कान्यकुब्जबाट जुम्ला आएका थिए।आचार्य कुनै जातिविशेष नभएर पदवीबाट बनेको थर हो।जुम्ला राज्यका तत्कालीन राजाले अरणी मन्थन नगरीकन अग्नी उत्पादन गर्न सक्ने कोही छ? भन्दा कान्यकुब्जबाट आएकाहरूले हामीलाई आचार्यको सम्मानदिनेभए सक्छौ भनेपछि तिनीहरूको थर आचार्य रहन गयो।तनहूँमा रहेका आचार्यहरू कान्यकुब्जबाट जुम्ला, पाल्पाको धरमपानी हुँदै तनहूँ प्रवेष गरेको देखिन्छ।
यसका प्याकुरेल, पनेरु, सापकोटा, सत्याल, मरासिनी पराजुली, बाँसकोटा, त्रिताल, न्यौपाने,कमलकोटे लकाई खड्का,गाम्ले थापा, बन्जाडे, रावल सगोत्री हुन्छन् ।
भानुभक्त आचार्य
स्वरुपराज आचार्य
सत्यराज आचार्य
