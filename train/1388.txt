केशव स्थापित काठमाडौं महानगरपालिकाका पूर्व नगर-प्रमुख हुन्। 2054 सालको स्थानीय निर्वाचनमा उनी काठमाडौं महानगरपालिकाको मेयरमा निर्वाचित भएका थिए। नेकपा एमालेका तर्फबाट उम्मेदवार बनेका स्थापितले "मेरो पौरख, मेरो गौरव, मेरो काठमाडौं" भन्ने नारा ल्याएका थिए। उनी मेयर भएकै बखतमा पशुपति क्षेत्र, माइतीघर, तीनकुने जस्ता ठाउँमा निर्माण भएका अव्यवस्थित घर-टहराहरू भत्काइएका थिए।
केशव स्थापित राजा ज्ञानेन्द्रको प्रत्यक्ष शासनकालमा पुनः मेयर मनोनित भए।
उनी राष्ट्रिय खेलकुद परिषद्, नेपालका नवौं सदस्यसचिव थिए। उनले वि.सं. 2051 देखि वि.सं. 2052 सम्म उक्त पदमा रहेर काम गरेका थिए।
उनलाई सरकारले वि.सं. 2069 सालमा काठमाडौं उपत्यका विकास प्राधिकरणको प्रमुख आयुक्तमा नियुक्त गरेको थियो। नौ महिना नबित्दै उनलाई पदमुक्त गरेको थियो। आयुक्त काठमाडौं उपत्यकाका पूर्वमेयर केशव स्थापित विसं 2016मा काठमाडौंमा जन्मिएका हुन्।
