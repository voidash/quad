जवाहरलाल नेहरू रङ्गशाला, भारतको राजधानी नयाँ दिल्लीमा स्थित एक बहुउद्देशीय रङ्गशाला हो, जहाँ ठूलो स्तरमा खेल प्रतियोगिताहरू र संगीतको कार्यक्रम आयोजित गरिन्छ। भारतका प्रथम प्रधानमन्त्री पंडित जवाहरलाल नेहरूको नाममा स्थापित यस रङ्गशालाको निर्माण सन 1982 मा नवौं एसियाली खेलकुदको आयोजनको निम्ति गरिएको थियो, साथै 3 अक्टूबर देखि 14 अक्टूबर 2010, सम्म भएकोप कमनवेल्थ खेलहरूको आयोजना पनि यही रङ्गशालामा भएको थियो। भारतीय ओलम्पिक सङ्घको मुख्यालय पनि यसै रङ्गशालामा रहेको छ। यस रङ्गशालामा कुनै खेल प्रतियोगिताको समयमा 60,000 दर्शक अटाउँछन्, जबकि कुनै संगीतको कार्यक्रमको आयोजनाको समय यो क्षमता बढेर 100,000 हुन्छ। 
रङ्गशालाको निर्माण सन 1882 मा नवौं एसियाली खेलहरूको आयोजनको लागि गरिएको थियो। यहाँ यी खेलहरूको उद्घाटन र समापन समारोहको अतिरिक्त एथेलेटिक्स प्रतियोगिताहरू पनि आयोजना गरिन्छ। 
सन 1989मा यस रङ्गशालामा एसियाली एथेलेटिक्स प्रतियोगिताको आयोजना गरिएको थियो जसमा कुल 22 पदक जीतेर भारत दोस्रो स्थानमा रहेको थियो।
यस रङ्गशालामा आजसम्म मात्र दुईवटा क्रिकेट खेल खेलिएका छन्, जसमा एउटा सन 1884 मा भारत बिरुद्ध अस्ट्रेलिया र दोस्रो सन 1991 मा भारत बिरुद्ध दक्षिण अफ्रीकाका बीच खेलियो जुन एक दिवसीय अन्तर्राष्ट्रिय क्रिकेट प्रतियोगिता थियो। केप्लर वैसल्सले यी दुईटै मुकाबलाहरूमा भाग लिएका थिए तर, दुवै पल्ट अलग अलग देशहरूबाट खेलेका थिए। पहिलो मुकाबलामा उनले अस्ट्रेलिया तर्फबाट खेल्दै 107 रन बनाए जबकि दोस्रो मुकाबलामा उनले दक्षिण अफ्रीकाको पारीमा 90 रनहरूको योगदान दिए।
सन 2010मा 3 अक्टोबर देखि 14 अक्टोबरको मध्यसम्म आयोजित राष्ट्रमण्डल खेलहरूको केही खेल प्रतियोगिताहरूको अतिरिक्त यी खेलहरूको उद्घाटन र समापन समारोह पनि यसै रङ्गशालामा आयोजना गरियो। यी खेलहरूको लागि यस रङ्गशालाको पुनर्निर्माण गरिएको थियो, जसमा धेरै भ्रष्टाचारका आरोपहरू पनि लागे।
जवाहरलाल नेहरू रङ्गशालाको दर्शक क्षमता 60,000 दर्शकहरूको छ। यो भारतको तेस्रो र विश्व वरियतामा 51औं स्थानमा पर्ने रङ्गशाला हो। 2010मा आयोजित भएको राष्ट्रमण्डल खेलहरूको लागि रङ्गशालाको पुनर्निर्माण गरिएको छ र यसको कारण यसको दर्शक क्षमता आफ्नो मूल क्षमता 78,000बाट घटेर 60,000 पुगेको छ।
निर्देशाङ्क: 28°34′58″उत्तर 77°14′04″पूर्व / 28.582873° उत्तर 77.23438° पूर्व / 28.582873; 77.23438
हेर्न यहाँ क्लिक गर्नुहोस्।
यो दिल्ली मेट्रो रेलको दक्षिण विस्तार भएको येलो लाईन शाखाको एउटा प्रस्तावित स्टेशन पनि छ।
