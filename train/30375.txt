बङ्गलादेश प्रिमियर लिग बंगलादेशको व्यवसायीक टी-20 क्रिकेट लिग हो । जुन प्रतियोगितामा बंगलादेशका सात व्यवसायीक क्रिकेट टिमहरूले सहभागीता जनाउने गर्दछन् । यो क्रिकेट प्रतियोगिता सन् 2012 बाट सुरू भएको थियो । 
बंगलादेश प्रिमियर लिगको योजना बङ्गलादेश क्रिकेट बोर्डले 2011 मा गरेको थियो । भने पहिलो संस्करणको प्रतियोगिता ढाका तथा चिट्टागोङ् सहरका रंगशालामा भएको थियो । तर वर्तमान समयमा यस बङ्गलादेश प्रिमियर लिग विश्वका स्तरीय तथा चर्चित टि-20 क्रिकेट लिग अन्तर्गत रहेको छ।
यो प्रतियोगितामा सर्वाधिक सफल टोलीका रूपमा ढाका डाइनामाइट्स टिम रहेको छ । जसले हाल सम्म तीन उपाधिहरू जित्न सफल भएको छ । यस टिमले लगातार पहिलो दुई 2012 र 2013 को संस्करणमा उपाधि जितेको थियो । ढाका डाइनामाइट्स बाहेक कोमील्ला भिक्टोरियन्स तथा रङ्गपुर राइडर्सले एकएक पटक उपाधि जित्न सफल भएका छन् ।
इन्डियन प्रिमियर लिगको अत्याधिक सफलता पछि बंगलादेश क्रिकेट बोर्डले पनि आफ्नो देशमा फ्रेन्चाइज लिग गर्ने योजना बनाएको थियो । बंगलादेश पुरानो राष्ट्रिय लिग खारेज गरि 2012 जनवरी 18 मा फ्रेन्चाइज लिग गर्नका निम्ति फ्रेन्चाइज लिगसँग 6 वर्षको लागि झन्डै 350 करोडको सम्झौता गरेको थियो । त्यस पछि यो लिगको सुरूवाट तथा स्थापना भएको थियो ।
पहिलो बंगलादेश प्रिमियर लिगको आधिकारिक रूपमा विशेष शुभारम्भ 09 फेब्रुअरी 2012 का दिन ढाका स्थित बंगला राष्ट्रिय रंगशालामा भएको थियो । यस्तै 19 र 19 जनवरी 2012 का दिन खेलाडी अक्सन कार्यक्रम संचालन भएको थियो । 2012 फेब्रुअरी 09 गते सिल्अेथ रोयल्स र बरिसाल बर्नर्सका बिच यो प्रतियोगिताकै पहिलो तथा शुभारम्भ खेल भएको थियो ।
बंगलादेश प्रिमियर लिगमा सहभागीता जनाउने सातौ तथा हालसम्मको अन्तिम टिम रंगपुर राइडर्स टिम हो । जसले दोस्रो संस्करणबाट प्रतियोगितामा सहभागीता जनाएको थियो । 
यस प्रतियोगिताको पहिलो संस्करणमा डेस्टिनी समुहले प्रमुख प्रायोजन गरेको थियो । जसले एक वर्षको लागि 7.5 करोड प्रायोजन गरेको थियो । भने दोस्रो संस्करणको लागि 10 करोड प्रायोजन गरेको थियो । साथै पुरस्कारहरूमा समेत उक्त समूहसँग सम्झौता भएको थियो । 15 करोड रुपैयाँ वा 2 मिलियन अमेरिकी डलर को साथ बीआरबी केबल्स लिमिटेडले 2015 मा तेस्रो सिजनको लागि प्रायोजक बनेको थियो । अबुल खैर स्टील, अबुल खैर उद्योग लिमिटेडको एक सहायक कम्पनी, लिगमा चौथो र पांचौं संस्करणको शिर्षक प्रायोजक बनेको थियो ।
