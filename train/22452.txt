मोबिटेल श्रीलङ्काको राष्ट्रिय मोबाइल सेवा प्रदायक हो । यस सञ्जाल विभिन्न प्रकारका सेवाहरू प्रदान गर्दछ र हाल 2 जी, 3.5 जी 4 जी र 4.5जी प्रविधिहरू प्रयोग गरी जिएसएम, जिपिआरएस, एज, युएमटिएस, एचएसपिए, डिसि-एचएसपिए र एफडी-एलटिइ लगाएताका सेवाहरू सञ्चालन गर्दछ । यसले आफ्नो जीएसएम सञ्जाल श्रीलङ्का भरी पुगेको छ । मोबिटेलले मोबाइल ब्रोडब्यान्ड सेवाहरूसँग प्रीपेड र पोष्टपेड मोबाइल सेवाहरू प्रदान गर्दछ । 3.5.जी नेटवर्क र पोष्टपेड मोबाइल सेवाहरू, 4 जी नेटवर्क प्रयोग गरी यसले सेवा प्रदान गर्दै आइरहेको छ । मोबिटेलले नोभेम्बर 2013 मा मोबाइल रकम सेवा पनि चलाएको छ जसलाई एमक्यास भनिन्छ जसले गर्द मोबाइल फोन एक वित्तीय साधन बनेको छ । यस सेवालाई श्रीलङ्काको केन्द्रीय बैंक द्वारा इजाजतपत्र दिइएको छ । यसको मुख्यालय श्रीलङ्काको कोलम्बोमा रहेको छ ।
मोबिटेल, श्रीलङ्काको राष्ट्रिय मोबाइल सेवा प्रदायक हो, जसलाई 1993 मा सञ्चालन सुरु गरिएको थियो, अक्टोबर 2002 मा एसएलटी को पूर्ण स्वामित्वमा रहेकोे सहायक कम्पनी बनेको थियो ।
जनवरी 2004 मा, कम्पनीले आफ्नो पूर्णतया 2.5 जी जीएसएम नेटवर्कलाई एज / जिपिआरएस गरि दोहोरो ब्यान्डमा सेवा सञ्चालन गरेको थियो । डिसेम्बर 2007 मा, कम्पनीले आफ्नो 3.5 जी एचएसपीए नेटवर्कको सुरुवात गर्यो । यो दक्षिण एसियाको पहिलो 3.5 जी नेटवर्क सेवा थियो । यसबाहेक, मोबिटेलले एचएसपीए एमएमओ प्रबिधि सफलतापूर्वक डाउनलोड गति 28.8 एमबी प्रती सेकेन्ड सम्म प्रदर्शन गरे र 4 जी / एलटिइ टेक्नोलोजीको सफल परीक्षणमा एसियाली क्षेत्रमा पहिलो पटक 96 एमबी प्रती सेकेन्ड भन्दा बढि गति परीक्षण गर्यो । मोबिटेलले 2.5 जी / 3.5 जी / 4 जी सञ्जाल र सेवा प्रस्तावमा आजसम्म 500 मिलियन अमेरिकी डलर भन्दा बढी रकमको लगानी गरेको छ ।
मोबिलेलले 1986 मा श्रीलङ्काको बजारमा तेस्रो मोबाइल टेलिफोन प्रदायकको रूपमा आफुलाई स्थापित गरेको थियो । मूलतः श्रीलङ्का टेलिकम र टेलिस्ट्रा बीच सहयोगमा स्थापना भएको थियो । मोबिटेल पूर्णतया नोभेम्बर 2002 देखि एसएलटी द्वारा स्वामित्व गरिएको छ ।
मोबिटेलले हाल 4 जी एलटिइ नेटवर्कलाई 100 एमबी प्रती सेकन्ड सम्म डाउनलोड गति प्रदान गर्दछ र 50 एमबी प्रति सम्म अप्लोड गति प्रदान गरेको छ ।
