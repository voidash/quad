क्रिकेट विश्वकप 1987 क्रिकेट विश्वकप प्रतियोगिताको चौथौ क्रिकेट विश्वकप थियो । यो प्रतियोगिता 8 अक्टोबर देखि 8 नोभेम्बर सम्म भारत तथा पाकिस्तानमा भएको थियो । यो टुर्नामेन्ट रिलायन्स कम्पनीद्वारा प्रायोजित रहेको थियो । यस टुर्नामेन्टमा 8 वटा टिमले भाग लिएको थियो । 
म्याच 60 ओभरको सट्टा 50 ओभरको खेलाईएको थियो । यस प्रतियोगितामा पनि म्यान अफ द सिरिजको व्यवस्था गरिएको थिएन । यस प्रतियोगिताको रोमान्चक फाइनल खेलमा अस्ट्रेलियाले इङ्गल्याण्डलाई 7 रनले हराउदै उपाधि जितेको थियो । आयोजक राष्ट्र भारत तथा पाकिस्तान दुवै प्रतियोगिताको सेमी फाइनल सम्म पुगेको थियो भने 2 पटकको उपाधि बिजेता वेस्ट इन्डिज समुह चरणबाटै बाहिरिएको थियो ।
टुर्नामेन्टमा 2 समुहमा टिमलाई छुट्याएको थियो जसमा प्रत्येक टिमले अर्को टिम सँग खेल्नु पर्ने थियो । दुइ उत्कृष्ट टिम सेमीफाइनलको लागि प्रत्येक समुहबाट अगाडि बढ्ने नियम थियो । सेमीफाइनलको बिजेताले फाइनल खेल्न पाउने नियम बनाइएको थियो ।
आइसीसीले सात वटा सहभागी राष्ट्रलाई टेस्ट क्रिकेटमान्यता प्रदान गरेकोले तिनीहरु प्रतियोगिताका लागि स्वत: छनौट भएका थिए भने 1 वटा टिमको लागि 1986 को आइसीसी ट्रफी बिजेतालाई प्रदान गरिएको थियो । जसको उपाधि जितेर जिम्बाब्वे ले पाएको थियो । उसले आइसीसी ट्रफी 1986 को फाइनलमा नेदरल्याण्डलाई नाटकीय रुपमा हराएको थियो ।




1987 क्रिकेट विश्वकपको पहिलो सेमीफाइनल खेल अस्ट्रेलिया तथा पाकिस्तान बीच खेलिएको थियो भने अर्को सेमीफाइनल खेल इङ्गल्याण्ड तथा भारत बीच खेलिएको थियो । पहिलो सेमीफाइनल खेलमा अस्ट्रेलियाले पाकिस्तानलाई 18 रनले हराएको थियो भने अर्को सेमीफाइनलमा इङ्गल्याण्ड ले भारतलाई 35 रनले हराउदै फाइनलको यात्रा तय गरेको थियो ।
अस्ट्रेलियाले टस जितेर ब्याटिंग रोजेको थियो । अस्ट्रेलियाका लागि डेभिड बुनले 75 रन को उत्कृष्ट योगदान गरेपछि अस्ट्रेलियाले 253/5 मा बनाउन सफल भयो । अस्ट्रेलियाका तर्फबाट धुवांधार ब्याटिंग गर्दै माइक भेलेटाले 45 रन मा बनाएपछि अन्तिम 6 ओभरमा अस्ट्रेलिया 65 रन बनाउन सफल भएको थियो ।
प्रतिउत्तरमा इङ्गल्याण्डका ओपनर टिम रोबिनसन म्याचको पहिलो बलमै शुन्यमा आउट भएपछि बिल एथेले 58 रन मा जोडेका थिए । इङ्गल्याण्ड बिस्तारै आफ्नो लक्ष्य सम्म पुगिरहेको थियो उसको कप्तान माइक गेटिङ्ले 41 रन को योगदान दिए । एलेन ल्याम्बले उत्कृष्ट 45 रन मा बनाएपछि इङ्गल्याण्डले म्याच आफ्नो कब्जामा लिईसकेको थियो तर अन्तिम ओभरमा 17 रन बनाउन नसक्दा इङ्गल्याण्डले म्याच गुमाएको थियो । अस्ट्रेलियाले पहिलो विश्वकप उपाधि जितेको थियो ।




