फेवा ताल नेपालको पश्चिमाञ्चल विकास क्षेत्रको गण्डकी अञ्चल, कास्की जिल्लामा अवस्थित अत्यन्तै प्रसिद्ध ताल हो । पोखरा उपत्यकामा रहेको यो ताल आन्तरिक तथा वाह्य पर्यटकहरूमाझ लोकप्रीय छ । 'फेवा' गाउँको छेउमा रहेकाले यो तालको नाम फेवा ताल रहन गएको हो। 'वैदाम' गाउँको छेउमा पर्ने हुँदा वैदाम ताल पनि भनिने गरिन्छ। र यसको बीचमा 'बराही मन्दिर'को अबस्थितिले यसलाई बराह मन्दिरमा पनि चिनाउन सफल भएको छ । यो तालमा माछापुछ्रे र अन्नपूर्ण हिमालको मनोरम दृश्य देख्न सकिन्छ ।
यो नेपालको दोश्रो सबैभन्दा ठुलो ताल हो । यो ताल भन्दा ठुलो गण्डकीमा पर्ने बेगनास ताल हो । फेवा ताल समुन्द्रको सतहदेखी 742 मिटर को उचाईंमा स्थित रहेको छ । यस तालले लगभग 5.23 बर्ग किमी क्षेत्रफल ओगटेको छ | यस तालको औषत गहिराइ 8.6 मिटर रहेको छ भने अधिकतम् गहिराइ 24 मिटर रहेको छ । यस तालको अधिकतम जल क्षमता लगभग 4,30,00,000 क्यूबिक मिटर रहेको छ । यस तालको उत्तर दिशामा अन्नपूर्णा श्रृंखला रहेको छ, जुन 28 कि.मि.को दुरीमा छ । यो ताल माछापुच्छ्रे ,अन्नपूर्णा र धवलागीरी तथा अन्य पर्वतको टाकुराको प्रतिबिम्बको लागि पनि प्रसिद्ध छ, जुन यस तालको पानीमा स्पष्ट देखिन्छ ।अहिले तालमा जलकुम्बी झार र विभिन्न ठाउँ बाट बगाएर ल्याएका मुढा, दाउरा, कागज आदि देख्न सकिन्छ।
सुर्यास्तको समय फेवा ताल को दृश्य
सूर्यास्तको बेलामा फेवा ताल
सूर्यास्तको बेलामा फेवा ताल

