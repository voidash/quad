 पाल नेपाल तथा भारतको विभिन्न स्थानहरूमा बसोवास गर्ने ठकुरी थर हो । पालन गर्ने संरक्षण गर्ने भएका कारण पाल थर भएको मान्यता छ । नेपालको इतिहासमाकत्युरी राजवंशका पाल राजाको इतिहास स्वर्ण अक्षरले लेखिएको छ । मध्यकालीन इतिहास अनुसार कुमाउँ-गढवाल र डोटी क्षेत्रमाकत्युरी राजवंशका पाल राजाहरूको राज्य थियो । यी पाल राजाका वंशज दार्चुला जिल्लाको लेकम गर्खा, कुमाऊको अस्कोट र डोटी बोगटान क्षेत्रमा फैलिएर रहेका छन् । कुमाऊको गडवालमा पनि पाल वंशजको राज्य रहेको थियो । गडवालका पाल राजाका वंशज बर्तमानमा शाह थर लेख्छन । वर्तमान नेपालमा पर्ने दार्चुलाको उकुं दरवार, डडेल्धुरा जिल्लाको अजयमेरु दरवार ,डोटीको निरोलिको दरवार यिनै पाल राजा द्वारा बनाउन लगाईएको थियो । ठकुरी पालहरूको इतिहास बैदिक आर्य राजपुतसंग जोडिएको छ । अयोध्याका राजा रामसँग जोडिएको छ । शौनक गोत्रीय, सुर्यवंशी रघुकुल तथा रघुवंशीय पाल ठकुरीहरू अयोध्यपति रामका जेष्ठ पुत्र लवका सन्तान हुन् । केदार, मलिकार्जुंन, कार्तिकेय, गणेश ,कालिका, भगवती जस्ता बैदिक देबी /देवता मान्दछन् । कुलीन राजपुत ठकुरी कुलका मानिन्छन् । प्राचीन इतिहासमा गोपाल महिसपाल पाल्ने राजाको इतिहास पनि आउछ । नेपालमा यी ठकुरी पाल मात्र छैनन बर्तमानमा यहाँ वैश्य जातिकाहरुले पनि पाल थर लेखेका छन् । जस्तै नेपालको पुर्बी तराई जिल्ला क्षेत्रमा भेडा पाल्ने भएर पाल लेख्ने पिछडा समाज खोलेका मधेशी वैश्य पाल पनि भेटिन्छन । डडेल्धुरा जिल्लाका बुढा र ठगुन्ना जातिका वैश्यहरू बर्तमानमा पाल थर लेख्छन । कंचनपुर जिल्लाको महेन्द्रनगर नगरपालिका सुकासाल ,बाँसखेडा सहितका क्षेत्रमा बसोबास गर्छन । यिनको बैबाहिक सम्बन्ध छेत्री .वैश्य जातिसंग हुन्छ ।
कत्युरी पाल राजाका वंशज अस्कोटी र बोगटानी को इतिहास सम्बन्धमा के मान्यता छ भने कार्तिकेयपुर राजधानीको बिघटन पश्चात कत्युरी राजवंश को प्रमुख शाखा मध्ये एक शाखा आठ वटा कोट को राज्य समाली बसेको कारण अस्कोटी भनियो । अर्को शाखा बाह्र वटा कोट को राज्य समाली बसेको कारण बारह कोट टानी भन्दै गर्दा बोगटानी भनियो पनि भनिन्छ । अस्कोटी रजवार ,बोगटानी रजवार र दार्चुलाको लेकम गर्खाका रजवार का पूर्वज एकै हुन् । एकै वंशजकाहरु मध्ये अस्कोट र दार्चुलाका वंशज पाल थर लेख्छन भने डोटी बोगटानका वंशज बम लेख्छन । यिनको वर्तमान को बास स्थान फरक-फरक भए पनि यिनका गोत्र, वंश, इतिहास, मान्यता र देवता एकै गण का छन् । यिनलाई रजवार भन्ने गरिन्छ ।
डोटी बोगटान क्षेत्रमा बसेको कारण बोगटानी भनिएका डोटी बोगटानका पाल राजाका वंशज बम /बोगटी रजवारहरु त्यस क्षेत्रका उच्च राजपुत ठाकुर मानिन्छन । कार्तिकेयपुरबाट डोटी आएको यो शाखा कत्युरी राजवंश को प्रमुख र अन्तिम समय सम्म राज्य गर्ने शाखा हो । डोटी रैका राजवंश ले कत्युरी वंशज को डोटी राज्य 14औ शताब्दीमा बिजय गरेपछि पनि यस वंशजले रैका अधिनस्त बोगटान राज्यका राजा /रजवार भएर शासन गरेको थियो । यस वंशजसंग कार्तिकेयपुर राजवंश प्रमाणित गर्ने धेरै अवशेषहरु अहिले पनि देख्न सकिन्छ ।
तल्लो बोगटान तल्लो बुङ्गे रजवार भनिएकाहरु सनातन धर्मसँग सम्बन्धित पालहरुका शाखा सन्तान थिए । सिजा राजाधिराज पृथ्वीमल्लदेवको दुर्लङ्ध्घनगरको कोटिस्तम्भको अभिलेखमा उल्लेख निम्न उल्लेखित पाल वंशावली यिनै तल्लो बुङ्गे ठकुरी रजवारका पूर्वजको नाममा आधारित वंशावली हो । जो यस प्रकार छ ।
यी बोगटान ठूलीगाडदेखि दक्षिण पूर्वक्षेत्रको रैतीमाथिको शासनसत्ता, जिम्मेवारी र सम्पूर्ण काम सुम्पीएका कारण तल्लोबुङ्गे रजवार भए । यिनलाई एउटै शब्दमा भन्ने हो, भने बर्छैनी भन्ने गरिन्छ । यस बर्छैनी अन्तरगतकाहरु हाल बर्छैन गाउँ विकास समितिको बर्छैनगाउँ, वेरवाटागाउँ, मोहन्याल गाउँ विकास समितिको वार्ड नं 1 धमकोट र डोटी डडेल्धुराक्षेत्रमा बसोबास गर्ने केही मल्ल परिवारहरु हुन् । यस परिवारका अनुसार राजा निरयपालको खान्दानले सुर्खेत फर्कन नदिएपछि यी मध्येको 
दार्चुलाको लेकम क्षेत्रमा बसेको कारण लेक्मेले ठाकुर भनिएको दार्चुलाका पाल रजवार त्यस क्षेत्रमा उच्च राजपुत ठाकुर मानिन्छन । लेकम गर्खामा पनि तीन स्थान हरु ऊकुं,देथाला र निस्ल मा यिनको वंशज भेटिन्छन ।
भारत उत्तरखंड राज्यको पिठौडागडको अस्कोट क्षेत्रमा बसेको कारण अस्कोटी भनिएको हो । अस्कोटी पाल रजवार त्यस क्षेत्रमा उच्च राजपुत ठाकुर मानिन्छन ।
गडवाल को पाल वंशज लाई परमार वंशजका पाल भन्ने गरिएको छ । परमार वंशज पनि अयोध्य संग सम्बन्ध राख्ने गर्दछ । गडवाल को पाल लाई पनि कत्युरी पाल वंशजको एक शाखा भएको मान्यता छ ।
फरक -फरक स्थानमा बसोबश भएपनि राजपुत पाल वंशजका रजवारहरु को बैबाहिक सम्बन्ध यिनको जात मिल्ने फरक गोत्रका समान स्तरिय अन्य राजपुत संग हुने गर्दछ । स्थानीय समाज अनुसार कुमाऊ अस्कोट देखि डोटी बोगटान सम्म फैलिएका यस वंशजको बैबाहिक लेनदेन चन्द, मल्ल ,शाही, सिंह ,देउवा ,शाह, राठौर ,हमाल ,पुलस्त्य गोत्रका बम  संग भएको भेटिन्छ । यिनको वंशज को बिबाहमा राजकीय सम्मानका साथ पाल्कीको प्रयोग हुने गर्दछ ।
कार्तिकेयपुरी राजवंशका कुलका देवता तथा कुलदेवता स्वामी कार्तिकेय भए पनि यस वंशज संग सम्बन्धित यिनका शाखा सन्तान हरु केदार मलिकर्जुंन लटिनाथ ,बेताल सहितका सनातनी शैवगणका देवता मान्दछन । यिनको वंशज मष्ट/मष्टो देवता संग सम्बन्धित छैनन् ।
यिनको परम्परागत मान्यता अनुसार यिनका महारानी हरु अधेका रहन्छन । पुरुषहरु हलो जोत्दैनन । महिला हरु खेत नरोप्ने डोकोमा पर्सो नबोक्ने गर्दछन । यिनको वंशज मा देवताका धामी र भरंडे हुँदैनन् । रैती र देवता बाट राजकीय सम्मान यिनलाई हुने गर्दछ । समाजमा न्यायका मुर्ति मानिन्छन । यी बाट सत्य न्याय को पक्षमा बोल्ने र सत्य न्याय दिने कार्य हुन्छ । यो कलियुग मा कोहि कसैले कहिँ कतै परम्परागत मान्यता अनुसार कार्य नगरेको भेटिए पनि अधिकांश बाट परम्परागत मान्यता को पालना गरेको संकेत भेटिन्छ । यस वंशज संग-संगै बोहरा जाति को बसोबास भेटिन्छ । बोहराहरु यिनका पुर्खेउली सहयोगी रैती हुन् । मारकाट ,दरवारमा दियो बत्ति बाल्ने देवता को कार्य गर्ने भैसी चराउने जस्ता धेरै कार्यहरु बोहरा लाई यिनको राज्यकाल मा दिएको थियो । बोहराका साथै कठायत ,ताडी,धामी जस्ता थर का मान्छे हरु पनि यी संग-संगै बसोबास गर्दछन ।
कार्तिकेयपुरी राजाका वंशजका कुलका बामन 
यी सबै ब्राहमण केदार ,भागेश्वर ,मलिकर्जुंन ,कार्तिकेय, बेताल ,पासो ,कैलपाल देवता संग सम्बन्धित छन् ।
