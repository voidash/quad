टेलेनर पाकिस्तान प्रा.लि पाकिस्तानमा दोस्रो सबैभन्दा ठूलो सेलुलर र डिजिटल सेवा प्रदाता हो, जुन टेलेनर समूहको स्वामित्व छ जसले स्क्यानडिनाभिया र एसियाका गरि 8 बजारहरूमा आवाज, डेटा, सामग्री र मोबाइल सञ्चार सेवाहरूको अन्तर्राष्ट्रिय प्रदायकको भूमिका निभाएको छ । टेलेनरले सन् 1885 मा एक सार्वजनिक कम्पनीको रूपमा आफूलाई स्थापित गरेको थियो । इरफान वाहाब खान अगस्ट 2016 देखि टेलेनर पाकिस्तानको वर्तमान सीइओ हुन् । हाल, टेलेनर पाकिस्तानका 43.3 मिलियन ग्राहकहरू रहेका छन् र पाकिस्तान मा 28.85% बजार शेयर गरेको छ र 1,900 भन्दा अधिक कर्मचारीहरु छन् । सन् 2005 मा यसको सुरुवात पछि, कम्पनीले पाकिस्तानमा 3.5 अरब डलर भन्दा बढी लगानी गरेको छ र 300 बिलियन पाकिस्तानी रुपैया देशलाई प्रत्यक्ष वा प्रत्यक्ष रूपमा राष्ट्रिय उत्थानमा भुक्तानी गरेको छ । हाल यसको मुख्यालय पाकिस्तानको इस्लामाबादमा अवस्थित छ । हालैको तथ्याङ्कअनुसार यसका 43 मिलियन प्रयोगकर्ता रहेका छन् ।
टेलेनरले अप्रिल 2004 मा जीएसएम सेवाहरू पाकिस्तानमा उपलब्ध गराउन एक इजाजतपत्र प्राप्त गरेको थियो, र 15 मार्च 2005 मा कराची, इस्लामाबाद र रावलपिन्ढी लगाएतका व्यावसायिक सेवा सुरु गरेको थियो । यसले 23 मार्च 2005 मा लाहोर, फैसलाबाद र हैदराबादका शहरहरूमा आफ्नो सेवाहरुलाई विस्तार गर्यो । टेलेनर पाकिस्तानको मुख्यालय इस्लामाबादमा छ भने पेशावर, लाहोर, फैसलाबाद, मुलतान, हैदराबाद, क्यूटा र कराची लगाएतका शहरहरूमा क्षेत्रीय कार्यालयहरु रहेका छन् ।
टेलेनर पाकिस्तानको औपचारिक उद्घाटन इस्लामाबादमा आयोजित भएको थियो जसमा पाकिस्ताननका पूर्व राष्ट्रपति जनरल परवेज मुशर्रफ मुख्य अतिथि थिए र टेलेनर समूहका अध्यक्ष र सीइओ जोन फ्र्रेड्रिक बक्सास, टेलेनर पाकिस्तानका पहिलाका सिइओ टोर जोनसनपनि उपस्थित थिए । उद्घाटनमा पहिलो फोन पूर्व राष्ट्रपति परवेज मुशर्रफद्वारा नर्वेका प्रधानमन्त्रीलाई जेनेन्स स्टोलटेनबर्ग लाई गरिएको थियो, जुन समयमै उनी अष्ट्रेलिया भ्रमण रहेका थिए । पाकिस्तानका प्रधानमन्त्री "शाहिद खकन अब्बासी" द्वरा 1 नोभेम्बर 2017 मा टेलेनर पाकिस्तानको '354' नामक नयाँ मुख्यालय उद्घाटन गरिएको थिए जसको लागत 80 मिलियन अमेरिकी डलर रहेकोे थियो ।
टेलेनर पाकिस्तानको सेवा शहरी र ग्रामीण क्षेत्रमा 80% भन्दा अधिक पाकिस्तानको जनसंख्यामा पुगेको छ जसमा 80% 3 जी र 70% 4 जी सेवा पुगेको छ ।
आधिकारिक वेबसाइट
