इम्जा हिमताल इम्जा हिमनदीबाट पग्लिएको पानी जम्मा भएर सन् 1960 तिर निर्माण भएको हिमताल हो। सन् 2009 मा गरिएको एक अध्ययनले यो हिमताललाई हिमालय क्षेत्रको सबैभन्दा छिटो बढिरहेको तालको रूपमा वर्गीकरण गरेको थियो।
सोलुखुम्बु जिल्लामा पर्ने यस इम्जा हिमताल नेपालकै सबैभन्दा जोखिमयुक्त हिमताल मानिन्छ । इम्जा हिमतालमा 7 करोड 52 लाख घन लिटर पानी रहेको बताइन्छ । वि.सं. 2073 श्रावणमा नेपाली सेनाले विष्फोटको सम्भावना रहेको यो तालको पानी निकालेर जोखम कम गरेको थियो । 


