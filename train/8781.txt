
चन्द्रबहादुर डाँगी लाई 2068 फागुन 14 गते गिनिज बुक अफ वर्ल्ड रेकर्डसले विश्व कै जिवित होचा व्यक्ति भएको पुष्टि गरेको हो। उनलाई नाप्न लन्डनबाट आएका गिनिज बुक अफ वर्ल्ड रेकर्डसका प्रधान सम्पादक क्रेग ग्लिन्डेले डाँगीको उचाइ 54.6 सेमी मात्र भएको प्रमाणित गरे। लन्डनबाट काठमाडौं आएको गिनिजको टोलीले लैनचौरको क्लिनिक ट्राभल मेडिसिन सेन्टरमा उनको उचाइ गिनिजको मापदण्ड अनुसार 24 घण्टामा तीन पटक नापेको थियो। गिनिज बुकको आधिकारिक साइटमा उल्लेख भए अनुसार उनी विश्वमा अहिलेसम्म भेटिएकामध्ये नै सबैभन्दा होचा प्रमाणित भएका हुन्। यो कीर्तिमान यसअघि भारतका गुल मोहम्मदको नाममा थियो जसको उचाइ 57 सेमी थियो। जीवित व्यक्ति मध्ये सबैभन्दा होचाको कीर्तिमान चाहिँ यसअघि फिलिपिन्सका जुन्रे वालाविङ को नाममा थियो। डाँगीको तौल 12 किलोग्राम रहेको छ ।
2072 भदौ 18 गते शुक्रबार अमेरिका भ्रमणमा रहेका चन्द्रबहादुर डाँगीको 76 बर्षको उमेरमा अमेरिकाको ल्याण्डन बी जोहन्सन ट्रपिकल मेडिकल सेन्टरमा उपचारका क्रममा निधन भएको थियो । चन्द्रबहादुर डाँगीको 2072-06-20 गते तदअनुसार 2015 अक्टोबर 7 का दिन उहाँकै जन्मथलो सल्यानमा अन्त्यष्टि गरिएको हो। उहाँको सल्यान कालिमाटी, टाट्कीस्थित सारदा नदीमा अन्त्यष्टि गरिएको हो। निमोनियाबाट मृत्यु भएको झण्डै एक महिना पछि डाँगीको शव नेपाल ल्याइएको थियो । उहाँको पार्थीव शरीर काठमाडौं ल्याइएपछि सुचना तथा सञ्चारमन्त्री डाक्टर मिनेन्द्र रिजालले नेपालको राष्ट्रिय झण्डा ओढाएर सम्मान गर्नुभएको थियो।
