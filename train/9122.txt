उषा नेपाल नेपालको पहिलो महिला सीडीओ हुन्। उनी वि.सं. 2046 सालको परिवर्तनपछि बनेको अन्तरिम सरकारमा भक्तपुरमा पहिलोपटक सीडीओ बनेकी हुन्।
उनी जनकपुरको भित्री गाउँमा जन्मेकी हुन्। उषाले विराटनगर, काठमाडौंं, भारत हुँदै मनोविज्ञानमा स्नातकोत्तर गरिन्। कानुनमा स्नातकसमेत गरिन्। वि.सं. 2026 सालदेखि 9 वर्षसम्म त्रि-चन्द्र कलेजमा उनी मनोविज्ञान पढाउँथिन्।
अध्यापनपछि उनले स्थानीय विकास मन्त्रालयबाट जागीर सुरु गरिन्। स्थानीय विकासबाट आपूर्ति हुँदै गृह मन्त्रालयमा उनी पुगेकी थिइन्।
वि.सं. 2046 सालको परिवर्तनपछि भक्तपुरमा पहिलोपटक सीडीओ बनेकी हुन्।
भक्तपुरपछि उनी ललितपुर, काठमाडौंं, पर्सा, बाँके, सोलुखुम्बु, मुस्ताङसम्म त्यही पदमा काम गर्न पुगिन्।
अहिले सेवा-निवृत्त जीवन बिताइरहेकी छन्।
