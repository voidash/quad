 नेपालझापा
सताक्षी गोल्डकप 2074 झापामा आयोजना हुने सताक्षी गोल्डकपको दोस्रो संस्करण हो।प्रतियोगिताको फाइनलमा त्रिभुवन आर्मी क्लबले ए डिभिजन डर्बीमा लक्ष्मी हुन्डाई मनाङ मस्र्याङ्दी क्लबलाई 2–1 ले हराउँदै आर्मी वर्षको दोस्रो उपाधि जितेको थियो ।



आर्मीले वैशाखमा विशाल स्मृति गोल्डकप 2074को उपाधि जितेको थियो । मनाङ वर्षको दोस्रो उपाधि जित्नबाट विमुख रह्यो । मनाङले भदौंमा जेसिस गोल्डकप 2074 जितेको थियो । झिलझिलेमा आज आर्मीका लागि जर्ज प्रिन्स कार्की र नवयुग श्रेष्ठले गोल गरे । मनाङका लागि अनिल गुरुङले गोल गरे ।
जर्ज प्रिन्सले 18 औं मिनेटमा फ्रिकिकमार्फत गोल गरेका थिए । नवयुगलाई मनाङका सोलेले फाउल हानेपछि आर्मीले फ्रिकिक पाएको थियो । नवयुगले पहिलो हाफको अन्तिम मिनेटमा गोल गर्दै आर्मीको अन्तरलाई दोब्बर पारे । 61 औं मिनेटमा मनाङका कप्तान अनिलले गोल फर्काएका थिए ।
नोट:-सर्वोत्कृष्टले 50 हजार, विधागत उत्कृष्टले समान 20 र उत्कृष्ट प्रशिक्षकले 10 हजार रुपैयाँ प्राप्त गरे ।
