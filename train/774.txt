पूर्वखोला गाउँपालिका पाल्पा जिल्लामा अवस्थित छ । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा पाल्पामा साविकका सिलुवा, जल्पा, रिङनेरह, देवीनगर, हेक्लाङ गाविसका 1 देखि 8 वडाहरू र विरकोट गाउँ विकास समितिहरूलाई समेटेर पूर्वखोला गाउँपालिका घोषणा गरिएको हो । पूर्वखोला गाउँपालिकको कूल जनसङ्ख्या 19,589 रहेको छ ।
पूर्वखोला गाउँपालिकाको क्षेत्रफल 138.05 वर्गकिलोमिटर रहेको छ । यो गाउँपालिका 6 वडामा विभाजन गरिएको छ । यसको सीमाना पूर्वमा रामपुर नगरपालिका र निस्दी गाउँपालिका, पश्चिममा माथागढी र रम्भा गाउँपालिका, उत्तरमा रामपुर नगरपालिका र रम्भा गाउँपालिका तथा दक्षिणमा निस्दी र माथागढी गाउँपालिका रहेका छन् ।
