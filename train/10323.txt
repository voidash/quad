रारा ताल नेपालको सबैभन्दा ठूलो ताल हो। यसको लम्बाई करिब 5.2 किलोमिटर, चौडाइ 2.4 किलोमिटर तथा गहिराई 167 मिटर रहेको छ । यसलाई रारा दह पनि भनिन्छ।
फोक्सुण्डो ताल नेपालको सबभन्दा गहिरो र ठूलो ताल हो। यो ताल समुद्री सतहभन्दा करिब 3900 मिटरको उचाइमा छ। यस तालको लम्बाइ 4.8 किलोमिटर., चौडाइ 1.6 किलोमिटर र गहिराइ 650 मिटर छ। कान्जिरोवा हिमालको काखमा अवस्थित यो ताल 'वाई' आकारको छ। फोक्सुण्डो तालबाट सुलिगाँड झरना निस्केको छ। फोकसुण्डो तालको पानीको घनत्व 40,90,00,000 घनमिटर रहेको छ भने पानीको बहाव 3.715 घनमिटर प्रति सेकेन्ड रहेको छ।
तिलिचो ताल विश्वको सबैभन्दा बढी उचाईमा रहेका तालहरूमध्येको एक हो । हिमालय पर्वत शृङ्खला अन्तर्गत नेपालको मनाङ जिल्लामा अन्नपुर्ण क्षेत्रभित्र पर्ने यो ताल समुद्र सतहदेखि 4919 मिटर उचाईमा छ । यस तालको लम्बाई 4 किलोमिटर, चौडाइ 1.2 किलोमिटर र गहिराई सरदर 200 मिटर छ ।
बिसहजारी ताल नेपालको चितवन जिल्लामा अवस्थित ताल तथा रामसार क्षेत्र हो । यो ताल समुन्द्र सतहबाट 286 मिटर को उचाइमा अवस्थित छ । यस ताल तथा रामसार क्षेत्रले जम्मा 3,200 हेक्टर क्षेत्रफल ओगटेको छ ।
नेपालको रसुवा जिल्लामा 4,380 मिटरको उचाईंमा रहेको गोसाइँकुण्ड चौथाइ माइल फराकिलो निलो पानीको सरोवर हो । यसका वरिपरि अरू 108 वटा कुण्ड रहेका छन् ।
फेवा ताल नेपालको पश्चिमाञ्चल विकास क्षेत्रको गण्डकी अञ्चल, कास्की जिल्लामा अवस्थित अत्यन्तै प्रसिद्ध ताल हो । फेवा ताल समुन्द्रको सतहदेखी 742 मिटर को उचाईंमा स्थित रहेको छ । यस तालले लगभग 5.23 बर्ग किमी क्षेत्रफल ओगटेको छ | यस तालको औषत गहिराइ 8.6 मिटर रहेको छ भने अधिकतम् गहिराइ 24 मिटर रहेको छ । 
रुपा ताल कास्की जिल्लाको लेखनाथ नगरपालिकामा अवस्थित रमणीय ताल हो । यस नगरपालिकाको दोस्रो ठूलो तालको रुपमा रहेको यस तालको अहिलेको क्षेत्रफल1.15 वर्ग कि.मि. रहेको छ। यस तालले लेखनाथ नगरपालिकाको कुल क्षेत्रफलको 1.4% र सम्पुर्ण ताल क्षेत्रको 25% भाग ओगटेको छ । 4.5 देखि 6.0मिटरसम्म गहिराइ भएको यस तालको वर्तमान अवस्था चिन्ताजनक छ । यो ताल नगरपालिकाको वडा नं. 10, 11, 14 र रुपाकोट गाविसको सिमानाभित्र अवस्थित छ । 
लेखनाथ नगरपालिकाको सबैभन्दा ठूलो तालको रुपमा रहेको यस तालको क्षेत्रफल 3.73 वर्ग कि. मि. रहेको छ । यस तालले लेखनाथ नगरपालिकाको कुल क्षेत्रफलको 4.7% र सम्पुर्ण ताल क्षेत्रको 81% भाग ओगटेको छ । 7.5 देखि 10.6 मिटर गहिराइ भएको यस तालमा बि.स. 2044 सालमा बाँधबाधेपछि 220 हेक्टरबाट बढि 373 हेक्टर पुगेर कूल क्षेत्रपल 153 हेक्टर बृद्धि भएको छ । यहि बाँधबाट निकालिएको नहरले नगरपालिकाको खुदी फाँट र मालमूल फाँटमा सिंचाइ सुबिधा हुँदै आएको छ । 
यो ताल लेखनाथ नगरपालिकाको सबैभन्दा सानो ताल हो। यसको क्षेत्रफल 1.17 हेक्टर रहेको छ । तालले यस नगरपालिकाको कुल क्षेत्रफलको 0.014% भाग र ताल क्षेत्रको 0.25% भाग ओगटेको छ। यो ताल वेगनास, रुपा, खाष्टे, दिपाङ्ग, गुँदे र न्युरेनी तालभन्दा क्रमश:318, 98.2, 11.51, 7.67, 4.25, 2.41 गुणा सानो छ। यो ताल नगरपालिकाको वडा नं. 9 र कालिका गाविसको सीमाभित्र अवस्थित छ। यो ताल वेगनास र रुपा तालभन्दा पश्चिममा र गुँदे, दिपाङ्ग, खाष्टे र न्युरेनी तालभन्दा पूर्वमा रहेको छ। 
