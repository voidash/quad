हिमालय टेलिभिजन नेपालमा अहिले 13 वटा राष्ट्रियस्तरका टेलिभिजन च्यान प्रशारणमा छन् । त्यसमध्ये हिमालय टेलिभिजन पनि एक हो । वि.सं. 2067 सालबाट सुरुवातमा ल्याइएको निजी टेलिभिजन प्रसारण कम्पनी हो। "समृद्धि र शान्ति'को अभियान" भन्ने यस टेलिभिजनको मूल नारा रहेको छ।
हिमालय टेलिभिजन 2067 सालको घटस्थापनासँगै असोज 22 गते परीक्षण प्रसारणबाट दर्शकहरूको माझ आएको थियो । यस टेलिभिजनले 2067 साल मंसिर 15 गते देखि नेपालमा औपचारिक रूपमा सञ्चार सेवा आरम्भ गरेको थियो ।
टेलिभिजनमा समाचार विभागलार्इ सुरुका दिनमा स्वर्गीय प्रवीण गिरी र त्यसपछि कपिल काफ्लेले नेतृत्व दिएका थिए । कार्यक्रम तर्फ प्रारम्भमा विकास आचार्य र समाचार सम्पादक पुरुषोत्तम लम्सालले भूमिका खेलेका थिए । 
समाचारका साथसाथै मनोरञ्जनात्मक टेलिभिजन कार्यक्रमा पनि जोड दिएको यस हिमालय टेलिभिजनले काठमाडौं उपत्यकाका साथसाथै अन्य जिल्लाका समाचारलाई पनि प्राथमिकताका साथ प्रसारण गर्दै आएको छ । अहिले यो टेलिभिजन समाचार र मनोरञ्जनयुक्त कार्यक्रमको मिश्रित स्वरुपमा प्रशारणमा छ । यो टेलिभिजनको स्वामित्व ललित गर्लैचा व्यापारी ललित अग्रवाल को हातमा छ ।
