भोटेनाम्लाङ्ग नेपालको बागमती अञ्चलको सिन्धुपाल्चोक जिल्लामा अवस्थित एक गाउँ विकास समिति हो। भोटेनाम्लाङ गाविस जिल्लाको मध्य भागमा पर्दछ। यस गाविस जिल्ला सदरमुकामबाट 6 कोष दुरी टाढा पर्दछ। यस गाविसको कुल क्षेत्रफल 21.13 वर्ग किलोमिटर छ। गाविसको पूर्वमा गोल्चे गाविस, सेलाङ गाविस, पश्चिममा बाँसखर्क गाविस, उत्तरमा गुन्साकोट, थाम्पालधाम र दक्षिणमा सिम्पालकाभ्रे तथा लागर्चे गाविस पर्दछ। पाल्चोक थुम अन्तर्गत पर्ने यस गाविसमा औसत तथा चिसो हावापानी पाइन्छ। यस गाविसमा तामाङ जातिको बाहुल्यता छ। भोटेनाम्लाङ गाविसका मानिसहरू घरेलु उद्यम, कृषि तथा अन्य नोकरीमा व्यस्थ हुन्छन्।
जिल्ला निर्वाचन क्षेत्र नम्बर 3 अन्तर्गत पर्ने यस गाविसको वि.सं. 2058 सालमा साक्षरता दर 33, घरपरिवार संख्या 686 र जनसंख्या 3411 थियो। नेपालको सन् 2001को जनगणना अनुसार भोटे नाम्लाङको जनसंख्या 3411 छ। यस मध्य पुरुष 53%, र महिला 47% छन्।


