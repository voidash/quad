धरहरा नेपालको राजधानी काठमाडौंको सुन्धारामा अवस्थित 9 तल्ले स्तम्भ आकारको भवन हो। वि.सं. 1990 भन्दा पहिला यसमा 11 तल्ला थियो यसको बार्दली नवौ तलमा रहेको थियो तर 1990 माघ 2 मा आएको महाभुकम्पको कारणले बार्दली भन्दा माथीको 10-11 तला भत्किएको थियो र 9 तल्लाको रहेको थियो। पुनः 2072 वैशाख 12 गते आएको 7.8 रेक्टरको महाभूकम्पले यो पूर्णरूपले नष्ट भै इतिहास बन्न गयो । धरहराको निर्माण वि.सं. 1882 सालमा तत्कालिन प्रधानमन्त्री भीमसेन थापाले निर्माण गर्न लगाएका थिए। उनले यसको निर्माण महारानी त्रिपुरासुन्दरीदेवीको सम्झना स्वरूप गर्न लगाएका थिए। भीमसेन थापा प्रधानमन्त्री भएको बेलामा निर्माण गरिएकोले धरहरालाई भीमसेन स्तम्भ पनि भनिन्छ। सामाजिक तथा प्रशासनिक सूचना र जानकारी दिन तथा भेला गराउन पहिले धरहराको टुप्पोबाट बिगुल बजाउने गरिन्थ्यो। बिगुल बजेको सुनेपछि जङ्गी निजामती कर्मचारीहरू कोतमा वा टुँडिखेलमा जम्मा हुनु अनिवार्य थियो ।
धरहराको निर्माण वि.सं. 1882 सालमा तत्कालिन प्रधानमन्त्री भीमसेन थापाले महारानी त्रिपुरासुन्दरीदेवीको सम्झना स्वरूप निर्माण गर्न लगाएका थिए । त्यस समयमा यसको उचाई 11 तल्ला थियो । 90 सालको भूकम्पले धरहरा पनि भत्किएको थियो । दुई वर्षपछि तत्कालीन प्रधानमन्त्री जुद्ध शमशेर जंगबहादुर राणाले साबिक बमोजिम नौ तल्ला नै कायम गरी पुनः निर्माण गरेका थिए पुनः विसं 2072 को महाभूकम्पले यो पूर्ण नष्ट भयो ।
हाल रहेको धरहराको सातौं तल्लामा बार्दली थियो । धरहराको उचाइ 61.88 मिटर थियो । धरहरा भित्र 213 सिँढी र बाहिर 25 सिँढी थिए । धरहराको 188 सिँढी उक्लिएपछि बार्दली आउँथ्यो बार्दलीबाट काठमाडौं उपत्यकाको अधिकांश भाग सजिलैसँग देखिन्थ्यो । धरहराको सबैभन्दा माथिल्लो तलामा शिवलिङ्ग थियो । टुप्पोमा गजुर रहेको ऐतिहासिक स्मारक धरहरा धार्मिक तथा पर्यटकीय दृष्टिले समेत महत्वपूर्ण रहेको थियो । धरहराको निर्माण मुगलशैलीमा गरिएको थियो भने वरिपरिको पर्खाल पनि सोहि शैलीमा निर्माण गरिएको छ ।धरहराको निर्माण ईटा र बज्र बाट भएको थियो । 
सन् 2015 को भूकम्प पछि ध्वस्त भएको धरहरा
भूकम्प पछि ध्वस्त भएको धरहरा
भूकम्प पछि ध्वस्त भएको धरहरा
बि. सं. 2072 सालमा ध्वस्त भए पछिको धरहरा
प्रधानमन्त्री केपी शर्मा ओली पुस 12, 2075 मा धरहरा पुनर्निर्माणको शिलान्यास गर्दै
धरहरा पुनर्निर्माणको शिलान्यास, सुन्धारा, काठमाडौँ
धरहरा पुनर्निर्माणको शिलान्यास, सुन्धारा, काठमाडौँ
