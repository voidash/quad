डा. गोविन्द टण्डन नेपालका संस्कृतिविद् तथा शाकाहार प्रवर्द्धक हुन्। उनले पशुपतिनाथ मन्दिरको सांस्कृतिक महत्त्व विषयमा विद्यावारिधि गरेका छन्। उनी हाल पशुपति क्षेत्र विकास कोषका सदस्य सचिव हुन्। उनले पशुपतिनाथ सम्बन्धि अध्ययन अनुसन्धान गरी पुस्तकहरू पनि लेखेका छन्। टण्डनलाई संस्कृति, पर्यटन तथा नागरिक उड्ययान मन्त्रालयले 2070 असार 24 गते 4 वर्षका लागि सदस्य सचिवमा नियुक्त गरेको हो। उनले 2044 देखि 2049 सम्म कोषको कोषाध्यक्ष र 2049 देखि 2050 सम्म सदस्य सचिवको रूपमा काम गरेका थिए।

