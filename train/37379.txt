लीला चित्तको उमंगका साथ मनारञ्जनका लागि गरिने खेल क्रिडा वा विनोद हो। यसमा देवी देवताको चरित्रको अभिनय गरिन्छ। विलासको इच्छा नै लीला हो। चरित्रलाई अभिनयात्मक ढंगले अनुकरण गरी प्रस्तुत गर्नु लीला हो। यसको व्याख्या श्रीमद्भागवतको तृतीय स्कन्धको सुवोधनी टीकामा गरिएको पाइन्छ। श्रीमद्भागवतमा यो चराचर सृष्टि भगवानकै लीला हो। भगवानका अनेक लीला हुन्छन् भनेर उल्लेख गरिएको पाइन्छ। विष्णुको विभिन्न अवतारको लीलालाई औतारी लीला भनिन्छ। यसमा श्रृङ्गार, वीर र करुण रसहरूको प्रयोग गरिन्छ।
