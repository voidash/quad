सरस्वती चौधरी एक नेपाली महिला राष्ट्रिय भलिबल टिमका खेलाडी हुन्।उनि एपीएफको पनि उत्कृष्ट खेलाडी हुन्।उनी स्पाइकरबाट खेल्ने गर्दछिन्।
एपिएफ नेपाली भलिबलको सर्वाधिक सफलटोली हो। पछिल्लो समय एपिएफ प्रायःसबै घरेलु प्रतियोगिताको फाइनलमा पुग्ने गरेको छ। एपिएफलाई बलियो टोली बनाउनमा 6 फिट उचाइकी सरस्वतीले मुख्य स्पाइकरको भूमिका निभाउँदै आएकी छन्।
सरस्वतीले पश्चिमाञ्चलको फिस्टेल स्कुलबाट व्यावसायिक भलिबल करिअर सुरु गरेकी हुन्। उनले नेपाली खेलकुदकोप्रतिष्ठित पल्सर स्पोर्टस अवार्ड 2070 कोलोकप्रिय खेलाडीको पुरस्कार जितेकीथिइन्। सरस्वतीलाई 2070 सालमा नेपालभलिबल संघले वर्षको उत्कृष्ट खेलाडीबाट पुरस्कृत गरेको थियो। उनले सशस्त्र प्रहरीआइजिपी कप भलिबलमाउत्कृष्ट खेलाडी हुँदै स्कुटर र 2069 सालमाढोरपाटन डबल लिग भलिबलमा राइजिङखेलाडी हुँदै स्कुटर पुरस्कार पाएकी थिइन्।
धनगढीकी सरस्वतीले 2071 प्रथम दक्षिण एसियाली आमन्त्रण भलिबलबाट राष्ट्रिय टोलीमा डेब्यु गरेकी हुन्। जुन प्रतियोगितामा नेपालले श्रीलङ्कालाई हराउँदै रजत पदक जितेको थियो।
सरस्वती पनि एपिएफ क्लबबाट घरेलु प्रतियोगिता खेल्ने गर्छिन्।
महिला राष्ट्रिय भलिबल टोलीकी स्पाइकर सरस्वती चौधरी वैदेशिक प्रशिक्षणका लागि जापान गएकी थिइन्। सरस्वतीले जापानमा युनिभर्सिटी अफ टिसुकुबामा करिब एक महिना प्रशिक्षण लिएकि थिइन्। युनिभर्सिटीको छात्रवृत्तिमा उनले जापानमा प्रशिक्षण गर्ने अवसर पाएकी हुन्। विदेशीयुनिभर्सिटीमा प्रशिक्षण गर्ने सरस्वती पहिलो नेपाली महिला भलिबल खेलाडी हुन्। पुरुषतर्फ राष्ट्रिय पुरुष टोलीका स्पाइकर दुर्जकुमार राईले जर्मनीमा प्रशिक्षण गर्दै व्यावसायिक भलिबलखेलेका थिए।
सरस्वतीले जापानको प्रशिक्षणले आफ्नोखेल स्तर बढ्ने विश्वास लिएकी थिइन्। उनले भनेकि थिइन्, ‘जापान भलिबलका लागि राम्रो देश हो। जापानमा प्रशिक्षण र खेल्न पाउनु मेरो लागि महŒवपूर्ण अवसर हो। प्राविधिक कुरामा बढीभन्दा बढी ध्यानदिनेछु।’
प्रशिक्षणका क्रममा सरस्वतीले युनिभर्सिटी टिमबाट समेत खेल्न सक्ने अपेक्षा गरेकी थिइन् तर त्यो सम्भव हुन सकेन। उनले भनिन्, ‘प्रशिक्षणका क्रममा प्रतियोगिता भए मैले खेल्ने सम्भावना छ तर त्यसको लागि मैले राम्रो प्रदर्शन देखाउनुपर्छ।’
