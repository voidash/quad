जखेरा ताल मध्य-पश्चिमाञ्चल विकास क्षेत्रको दाङ जिल्ला अन्तर्गत पर्ने एउटा रमणीय स्थल हो जुन प्राकृतिक सुन्दरताले भरिपूर्ण छ। देउखुरी उपत्यकाको मध्य-उत्तरी भागमा अवस्थित यस ताल राप्ती,भेरी,सेती,महाकाली र लुम्बिनी अञ्चल सम्ममा प्रख्यात छ, जुन दाङ जिल्लाको एक प्रमुख पर्यटकीय स्थल हो। यस तालमा भित्र र बाहिर गरि जम्मा चार वटा मन्दिर निर्माण गरिएको छ। जखेरा ताल मुख्य रूपमा "पिकनिक स्पट" को लागि प्रख्यात छ र यसबाहेक माघी र शिवरात्रीमा भब्य मेला समेत लाग्ने गर्दछ। प्रायः वर्षैभरी चहलपहल रहने यस ठाउँमा दशैं र तिहार पछि 2-3महिनासम्म बिशेष भिडभाड हुने गर्दछ। थारू समुदायको बाहुल्यता रहेकोले यहाँ माघी पर्वमा पनि केही भिडभाड तथा मेला लाग्दछ। साथै शिवरात्रीमा भजनकृतन तथा प्रशाद गर्ने कार्यक्रम, पुजापाठ र भब्य मेला लाग्दछ। 
स्थानीय थारू समुदायमा बोलिने प्रमुख भाषा थारू हो। जहाँ आकाशबाट परेको पानी जम्मा हुने गर्दछ तेसैलाई नै थारू भाषामा जखेरा भन्ने गरिन्छ। 
आजभन्दा लगभग 60-65 बर्ष अघि सोनपुर गाविसका प्रायः जमिनहरू सुख्खा थिए र पछि बर्षाको पानी संकलन गरि सिंचाइ गर्नका लागि दिबु चौधरीले यसको बाँध निर्माण सुरु गरे। यस कार्यमा स्थानीय सोनपुर गविसका गाउँहरू टिकुलीगढ, फल्कापुर र श्रिगाउँ का वासिन्दाले पनि साथ दिए।
जखेरा ताल देउखुरी उपत्यकाको मध्य उत्तरी भागमा चुरे पहाडको फेदीमा अवस्थित छ। यस तालको उत्तर र पश्चिममा जंगलले घेरिएको छ। यो ताल महेन्द्र राजमार्ग देखि 1.4 कि.मि को दुरिमा उत्तर तर्फ अवस्थित छ र लमही बजार देखि 5 कि मि पूर्व पर्छ। 
