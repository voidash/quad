कालिगण्डकी गाउँपालिका स्याङ्जा जिल्लाको दक्षिण-पश्चिम क्षेत्रमा फैलिएको एक गाउँपालिका हो । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा स्याङ्जा जिल्लामा चण्डी भञ्ज्याङ, अालमदेवी, विर्घा अर्चले र श्री कृष्णगण्डकी गाउँ विकास समितिहरूलाई समेटेर कालिगण्डकी गाउँपालिका घोषणा गरिएको हो। राष्ट्रिय जनगणना 2068का अनुसार कालिगण्डकी गाउँपालिकाको जनसङ्ख्या 21,728 रहेको छ । कालिगण्डकी गाउँपालिकामा 7 वडाहरू रहेका छन् । कालिगण्डकीको कुल क्षेत्रफल 73.51 वर्ग किमी छ । यो गाउँपालिकाको पूर्वमा गल्याङ नगरपालिका पर्दछ भने पश्चिममा पाल्पा जिल्ला र गुल्मी जिल्ला छन् । यसको उत्तरी भागमा गुल्मी जिल्ला र दक्षिणी क्षेत्रमा पाल्पा जिल्ला पर्दछ ।
