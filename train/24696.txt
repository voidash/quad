सचिन तेन्दुलकर सन्यास लिइसकेका भारतीय क्रिकेट खेलाडी तथा कप्तान हुन् । वहाँ आफ्नो पुस्ताका महान ब्याट्सम्यानको रूपमा परिचित छन् । उनले अन्तर्राष्ट्रिय क्रिकेटमा सबैभन्दा बढि रन प्रहार गरेका छन् । 
वहाँले आइसीसीले आयोजना गरेका टेस्ट र ओडिआइमा शतक प्रहार गरेका छन् । वहाँको टेस्टमा 51 र एकदिवसीयमा 49 शतक रहेको छ, जुन सर्वाधिक शतकको किर्तिमानको रूपमा रहेको छ । सन् 2012 को मार्चमा बङ्गलादेश विरुद्ध 114 रन बनाउने क्रममा वहाँ 100 शतक प्रहार गर्ने पहिलो र एकमात्र क्रिकेटर बनेका थिए । 
सन् 1989 मा टेस्ट खेल्न थालेपछि, तेन्दुल्करले आफ्नो पहिलो शतक इङ्गल्यान्ड विरुद्ध ओल्ड ट्राफोर्ड, म्यानचेस्टरमा 1990 मा हासिल गरे; त्यसबेला वहाँ 119 रनमा अविजित रहे । टेस्ट खेलमा, तेन्दुल्करले प्रत्येक टेस्ट क्रिकेट खेल्ने राष्ट्रहरू विरुद्ध शतक प्रहार गरेका छन् र वहाँ यी प्रत्येक राष्ट्रहरू विरुद्ध 150 रन बनाउने दोस्रो खेलाडी हुन् ।  उनले जिम्बाब्वे बाहेक अन्य सबै टेस्ट खेल्ने राष्ट्रको मैदानमा कम्तीमा एउटा शतक प्रहार गरेका छन् । अक्टोबर 2010 मा, तेन्दुल्करले ब्रायन लाराको नाममा रहेको 19 पल्ट 150 रनको किर्तिमान तोड्दै 20 पल्ट 150 रनको स्कोर अस्ट्रेलिया विरुद्ध बेङ्गलोरमा पार गर्दै यो किर्तिमान आफ्नो नाममा लेखाए ।
