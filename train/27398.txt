राजेश नाथ एक राष्ट्रिय हास्य कलाकार हुन । उनको जन्म 2047 साल असोज 11 गते कैलाली जिल्लाको चौमालामा भएको थियो । उनको जन्म कैलाली जिल्लामा भएपनी पुर्ख्यौली घर दार्चुला जिल्लाको रिठाचौपाता पातिगाउँ वडा नं.-6 मा हो। हाल बसाइँसराइ सराइको क्रममा कञ्चनपुर जिल्लाको कृष्णपुर वडा नं.-2 वाणीमा स्थाइ घर रहेको छ । उनको बुवाको नाम भगवती नाथ र आमाको नाम पारवती देबि नाथ हो । सानैदेखी हसिला स्वभावका राजेश नाथ गाउको स्कुलमा पनि नाटक,सडक नाटक,रामलिला आदिहरुमा अभिनय गरेर दर्शकलाई सन्तुष्ट पार्ने गर्दथे । त्यसपछि उनले काठमाडौंमा अध्यनका साथसाथै कलाकारिता क्षेत्रमा पनि उत्कृष्ट भुमिका निर्वाह गरेका थिए । नेपाल टेलिभिजन बाट प्रशारण हुने तितो सत्य बाट कलाकारिता क्षेत्रमा प्रवेश गरेका राजेश नाथ त्यसपछि मेरि बास्सैको माग्ने बुढाको भान्जाको र हाल बैतडी बाजेको भुमिका निर्वाह गर्दै आएका छन । उनी हास्य कलाकार बाहेक नृत्य क्षेत्रमा पनि उत्कृष्ट रहेका छन ।
नेपाल टेलिभिजन बाट प्रशारण हुने टेलिचलचित्र मेरि बास्सैमा बैतडी बाजे र थुप्रै चलचित्र,कमेडीहरुमा अभिनय।
राजेश नाथले थुप्रै चलचित्रहरुमा आफ्नो भुमिका निर्वाह गरिसकेका छन ।
नेपाली हास्य कलाकार राजेश नाथले प्राथमिक तहको शिक्षा गाउँकै स्कुलबाट गरेका थिए भने अरू थप शिक्षा काठमाडौं बाट गरेका थिए ।
