रियल म्याड्रिड वा रियल म्याड्रिड क्लब डे फुटबल म्याड्रिड, स्पेनमा अवस्थित व्यवसायिक फुटबल क्लब हो। यसको स्थापना 1902 मार्च 6 मा म्याड्रिड फुटबल क्लब नाममा भएको थियो। स्थापनाकालदेखि नै सेतो जर्सी लगाउने यस क्लबलाई लस ब्लान्कस पनि भनिन्छ। स्पेनिस भाषामा रियलको अर्थ रोयल हुन्छ, स्पेनका तत्कालिन राजाले सन 1920 मा म्याड्रिड फुटबल क्लब लाई रोयल उपाधी र निशानी प्रदान गरेका थिए। 
रियल म्याड्रिड विश्वमा सबैभन्दा धेरै समर्थक भएका खेलका टिमहरु मध्ये एक हो। यो ला लिगाको तीन संस्थापक क्लबहरुमध्ये एक हो। ला लिगामा रियल म्याड्रिड कहिल्यै पनि पहिलो श्रेणीबाट घटुवा भएको छैन । फुटबलमा यस क्लबको केही प्रतिस्पर्धाहरु लामो समयदेखि कायम छन, ती मध्ये एल क्लासिको र म्याड्रिड डर्बी चर्चित छन।
स्पेन र युरोपमा रियल म्याड्रिड महारथी फुटबल क्लबको रुपमा स्थापित छ। क्लबले सन 1950 को दशकमा लगातार 5 पटक युरोपियन कप र 7 वर्षमा 5 पटक लिग जितेको थियो। स्टेफानो, पुस्कास, गेन्टो आदि खेलाडी रहेको उक्त समयको टिमलाई कतिपयले फुटबल जगतको अहिले सम्मकै सर्बोत्कृष्ट टिम मान्छन।
स्पेनमा रियल म्याड्रिडले 64 उपाधीहरु जितेको छ, जसमा किर्तिमानी 33 ला लिगा, 19 कोपा डेल रे, 10 स्पेनिस सुपरकोपा सहित अन्य छन। युरोप र विश्वमा यस क्लबले 13 युरोपियन च्याम्पियन्स लिग, 2 युइएफए कप, 4 युइएफए सुपर कप, 3 इन्टरकन्टिनेन्टल कप र 4 फिफा क्लब वर्ल्डकप सहित किर्तिमानी 26 उपाधीहरु जितेको छ। सन 2000 मा फिफाले रियल म्याड्रिडलाई 20 औँ शताब्दीको सर्बोत्कृष्ट फुटबल क्लब घोषणा गरेको थियो। सन 2017 मा रियल म्याड्रिड लगातार 3 सिजन नयाँ स्वरुपको च्याम्पियन्स लिग जित्ने पहिलो क्लब बन्न सफल भयो।
रियल म्याड्रिड फुटबल क्लबलाई इतिहासको सबैभन्दा सफल फुटबल क्लब मानिन्छ।
जनवरी 17, 2019 को आधारमा
ई{Fs player|no=—|nat=ESP|pos=DF|name=मारिओ डेल काम्पो}} 
hiwiki
