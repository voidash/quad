पशुपति प्रसाद सन् 2016 को दिपेन्द्र के. खनालद्वारा निर्देशित नेपाली सामाजिक कथानक चलचित्र हो ।
सिन्धुपाल्चोक घर भएका पशुपति प्रसाद काठमाडौको पशुपति क्षेत्रमा मितबालाई भेट्न आइपुग्छन् । मितबाले नचिनेपछि, पशुपतिको जन्म उनको आमाबाबुले पशुपति क्षेत्रमा दर्शन पश्चात् मात्र जन्म भएकाले उनको नाउँ मितबाले नै पशुपति राखिदिएको कुरा बताउँछन् । उनका मितबाले उनलाई सँगैँ लिएर जान्छन् । भूकम्पमा आमाबाबुको मृत्यु भएको र 50 हजार ऋण तिरेर मात्र मृत आमाबाबुको अस्तु सेलाउने थप कुरा बताउँछन् । आफू विदेश नजाने र गाउँको चियापसल पनि राम्रोसँग नचलेको कुरा पनि मितबालाई बताउँछन् ।
पाकेटमारमा बाधा दिएपछि भष्मडन र उनका साथीहरू पशुपतिलाई देखि सहदैँनन् । भष्मडनद्वारा पशुपति केही पटक कुटिन्छन् भने हनुमानका पहिरनमा भएका व्यक्तिदेखि भने भष्मडन डराउँछन् । पशुपति 'हनुमानका पहिरनमा भएका व्यक्ति'सँग नजिकिन्छन् जो पशुपति क्षेत्रमा घुम्ने आउने भक्तजनहरू सँग फोटो खिचि पैसा कमाउँछन् । भष्मडन र उनका साथीहरूबाट कुटिदाँ पशुपति एक वृद्ध आश्रममा छाडिएका वृद्ध आमालाई भेट्छन् । आफ्नो आमा सरह ठानी सम्मानार्थ पशुपति ती आमालाई सम्मान गर्छन् भने बेलाबखत समोसा, बाथका औषधि एवम् आफ्नो आम्दानी पनि आमालाई दिन्छन् ।
एक दिन हनुमानका भेषमा हुदाँ पशुपति बुनुलाई भेटछन् र उनीसित प्रेममा पर्छन् ।
पशुपति जल्न बाँकी रहेका दाउरा जम्मा पार्ने काममा खटिन्छन् । भष्मडन पशुपतिलाई गाँजा तयार पार्न लगाउँछन् र फसाउँछन् । पशुपति पुन: पछि सारी बेच्ने काम पाउँछन् । यसले उनलाई थोरै आम्दानी दिन्छ । यसै क्रममा पशुपतिको भेट सडक छेउ मम पसल राखेका एक 'बिए पास भएका व्यक्ति' सँग भइसकेको हुन्छ । पशुपती उक्त व्यापारी जस्तै स्टल खोल्ने सोच्दछन् । उनका जड्याहा मितबाले उनले कमाएको रुपैयाँ खर्च गरिदिएको थाहा पाउँछन् । उक्त घटना पश्चात् बागमतीको छेउमा बस्दा पशुपतिमा फालिएको सुनको औँठी भेट्टाई, आफ्नो सपना पूरा हुने कल्पदैँ औँठी बेच्न हिड्दछन् । औँठीको राम्रो मूल्य नपाउँदा पसल चाहरी हिड्दाँ पशुपति चलचित्रको सुरु देखि देख्दै गरेका सुन व्यापारीका पुग्दछन् जसले उनलाई चोरीको दोष लगाइदिन्छन् र चोरीको आरोपमा एक हुल मानिसहरू द्वारा कुटपिटबाट उनको मृत्यु हुन्छ ।
अन्तमा, हनुमान जी घुसपैठमा परेका अफिसर भएको, आमा पशुपतिलाई आफ्नो सम्पत्ति पशुपतिको नाउ गरिदिन कुर्दै गरेको, बुनु पशुपतिलाई भेट्न आइपुगेको, भष्मडन पनि पशुपतिको मृत्युमा दुख जनाएको र मितबाले पशुपतिका बाबुआमाको ऋण तिरिदिएको कुरा प्रस्तुत हुन्छ ।
