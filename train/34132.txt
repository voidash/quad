मनु ब्राजाकी नेपाली साहित्यकार हुन् । साहित्यिक नाम 'सगर नासरत' र 'हेमन्त हरि' पनि लेख्ने गरेका उनको खास नाम चेतमानसिंह भण्डारी हो । विस. 2070 मा उनले कथा संग्रह 'अन्नपूर्णाको भोज' का लागि पद्मश्री साधना सम्मान पाएका थिए । वि.स. 2038 देखि उनका साहित्यिक कृति प्रकाशित छन् । उनको 75 वर्षको उमेरमा वि.सं. 2074 माघ 19 गते शुक्रवार बिहान पाटन अस्पतालमा निधन भयो । मस्तिष्क शिरोघात भएपछि उनको उपचार भइरहेको थियो । नेपाली साहित्यमा उनले कथा र गजल विधामा कलम चलाएका छन् । 
मनु ब्राजाकी साहित्यकार हुन्। उनको साहित्यिक नाम 'सगर नासरत्य', 'हेमन्त हरि' हो भने खास नाम 'चेतमानसिंह भण्डारी' हो । अन्नपूर्णाको भोज कथा सङ्ग्रहका लागि वि. सं. 2070 सालमा पद्मश्री साहित्य पुरस्कार प्रदान गरिएको थियो । गजलका तीन कृति ‘गजलगङ्गा’, ‘काँडाका फूलहरू’ र ‘के हेरेको ए जिन्दगी’ तथा कथाकृतिहरू ‘अवमूल्यन’, ‘आकाशको फल’, ‘तिम्रीस्वास्नी र म’, ‘भविष्ययात्रा’, ‘पारदर्शी मान्छे’ ‘अन्नपूर्णाको भोज’ उनका प्रकाशित कृतिहरू हुन् । नेपाल प्रज्ञाप्रतिष्ठानले 2060 सालमा प्रकाशनार्थ लिएको उनको ‘आमालाई बेच्नुहुँदैन लाटा’ कथासङ्ग्रहको पाण्डुलिपि हराइदिएको थियो । त्यो एकेडेमीबाट कसले गायब पार्यो ? अझै पत्तो लाग्न सकेको छैन ।
मनुको जन्म वि.सं. 1999 साउन 19 गते महोत्तरी जिल्लाको औरहीमा भएको हो।
उनको पहिलो रचना वि.सं. 2019 मा 'अञ्चल सन्देश'मा कथा प्रकाशित भएको थियो । मनुका प्रकाशित मौलिक कृतिहरूः
मैनाली कथा पुरस्कार
