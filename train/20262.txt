नेपाल सरकारको बैधानिक कानुन 2004 नेपालको पहिलो संविधान हो। 
संविधान लागु गर्ने बिषयमा राणा परिवारमा ठूलो विवाद रहेको थियो। नेपालको पहिलो कानुन बनाउनका लागी “बैधानिक सुधार समिति” गठन भयो । उक्त समितिमा अध्यक्ष श्री बहादुर शमशेर ज.व.रा. लाई तोकिएकोमा निजले अस्वीकार गरेपछि सिंह शमशेर ज.व.रा.को अध्यक्षता तथा सदस्य सचिव सुवर्ण सम्शेर जबरा तथा सल्लाहकार कुलनाथ लोहनीले तयार पारेको मस्यौदा 2004 माघ 13 गते 2005 बैशाख 1 गतेबाट कानुन लागु हुने तथा सम्पुर्ण दफाहरू 2005 मसान्तसम्म क्रियाशिल हुने घोषणा गरिएको थियो । 
6 भाग 68 दफा र 1 अनुसुची रहेको उक्त कानुनमा राजा त्रिभुवनको प्रशश्तिको उल्लेख गरिएको थियो । मन्त्रीमण्डलमा 5 जना सदस्यहरू रहने जसमध्ये 2 सदस्य ब्यबस्थापक सम्मेलनबाट निर्वाचित हुने र 3 जना प्रधानमन्त्रीबाट तोके बमोजिम हुने ब्यबस्था थियो । जसका सदस्यहरूको कार्यकाल 4 बर्ष रहने ब्यबस्था थियो । दुई सदनात्मक ब्यबस्थापक सभाको ब्यबस्था थियो । 
तल्लो सदन राष्ट्र सभा तथा माथिल्लो सदन भारदारी सभा थियो । राष्ट्र सभामा 60 देखी 70 सदस्य रहने ब्यबस्था थियो भने भारदारी सभामा 20 देखी 30 सदस्यहरू रहने ब्यबस्था थियो । संकटकालिन अधिकार प्रधानमन्त्रीमा निहित थियो । 
प्रधान न्यायालयमा 1 प्रधान न्यायाधिस र अन्य 12 न्यायाधिसहरू रहने ब्यबस्था थियो । लोक सेवा आयोगलाई दरखास्त परिषद भनिएको थियो जस सम्बन्धी ब्यबस्था दफा 65मा गरिएको थियो । हाल महालेखा परिक्षकलाई सो बेला प्रधान जांचकी नामले चिनिन्थ्यो र जससम्बन्धी ब्यबस्था दफा 62मा गरिएको थियो ।
यो संविधान राणा प्रधानमन्त्री पद्मशम्सेरद्वारा जारी गरिएको थियो। संविधान लागु गर्ने बिषयमा राणा परिवारमा ठूलो विवाद रहेको थियो। राणा परिवारका अनुदारवादी सदस्यका बिरोधको कारण प्रधानमन्त्री पद्मशमसेरले राजिनामा गरे। यस पछि प्रधानमन्त्री बनेका मोहन शमसेरले यो स‌विधान खारेज गरे। 
