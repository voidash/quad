वि.सं. 1938 मा प्रधानमन्त्री रणोद्दीप सिंह भारतमा तिर्थ गर्न गएको बेलामा नरेन्द्र बिक्रम शाहले प्रधानमन्त्री रणोद्दीप सिंह, प्रधानसेनापति धीर शमशेर र उनका शाखा सन्तान सखाप बनाउने षड्यन्त्र बनाए । तर यस षड्यन्त्रको पोल चाडै खोलिएकाले नरेन्द्र बिक्रम शाह, जगतजंग राणा, बमवीर सिंहलाई इलाहावादको चुनार किल्लामा नजरबन्द गरिएको थियो । यसै गरि सुब्बा टंकनाथ र होमनाथ लगायत 10 जना बाहुनलाई चारपाटा मुडेर जातिच्युत गरियो भने 41 जनाको हत्या र केहि व्यक्तिको सर्वस्वहरण गरियो ।
जंगबहादुरको मृत्यु पछी उनको श्री 3 महाराज र प्रधानमन्त्रिको दुवै पद रणोद्दीप सिंह लाई दिलाउन धीर शमशेरले जंगबहादुरको मृत्युको समाचार एकदम गोप्य राखे । जंगबहादुरका छोरा जगतजंग राणा महाराजको मृत्यु पछी छोरा राजा हुनु पर्ने भएकाले, श्री 3 महाराजको पद आफूले पाउनुपर्ने दावी गर्थे । त्यसकारण उनी काका धीर शमशेरसँग रिसाएका थिए ।
श्री 3 रणोद्दीप काठमाडौँमा जाडो सुरु भएकाले कान्छा भाई प्रधानसेनापति धीर शमशेरलाई कामु प्रधानमन्त्रीको जिम्मेवारी दिएर शिकारकोलागि चितवनतर्फ प्रस्थान गरे। रणोद्दीप काठमाडौँ बाहिर गएको मौका पारेर जंगबहादुरका छोरा जगतजंगले श्री 5, श्री 3 र प्रधानसेनापतिको हत्या गरेर शासन सत्ता हातमा लिने योजना बनाएका रहेछन्।
बालक राजा पृथ्वीबीरविक्रमको हत्या गरी माहिला साहेवज्यू नरेन्द्र बिक्रम शाह राजा, जगतजंग राणा श्री 3 महाराज र पदमजंग राणा प्रधानसेनापति हुने योजना थियो। यो कुराको पोल कामु प्रधानमन्त्री धीर शमशेर समक्ष लेफ्टिनेन्ट उत्तरध्वज भँडारीले खोलिदिए, जो कोतपर्वका कारक मानिएका गगनसिँहका नाति थिए। पोल खुलेपछि षडयन्त्रमा संलग्न 43 जना कैद गरिए। जसमा साहेवज्यू नरेन्द्रबिक्रमसहित श्री 3 जंगका छोरा, अन्य भाईभारदाहरु थिए। मुख्य दोषी 23 जनालाई 12 माघ 1938 मा मृत्युदण्डको सजायँस्वरुप काठमाडौँका विभिन्न ठाउँमा लगी काटियो। काटिनेहरुमा कुपण्डोलमा बसोबास गर्ने बिष्ट काजी खलकका 7 जना थिए। तीमध्ये लेफ्टिनेन्ट रणकेशर बिष्टलाई भादगाउँको खस्याङ खुसुङमा काटियो, संखमुलमा कप्तान नरबहादुर बिष्ट र सूर्यप्रताप बिष्ट काटिए। मेजर संग्रामसिँह बिष्ट भाताकोशी र कप्तान भोज बिष्ट टेकुमा काटिए। आफ्नो दाइ जगतजंग राणाले आफ्नो छोरालाई हटाएर देवर राजा हुने भए पछी जंगका छोरीहरु धीर शमशेरका छोराहरुसंग मिले ।
सेतो बाघ
