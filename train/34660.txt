म्यानचेस्टर सिटि फुटबल क्लब म्यानचेस्टरमा स्थापना गरिएको अङ्ग्रेजी व्यावसायिक फुटबल क्लब हो । म्यानचेस्टर सिटि फुटबल क्लबलाई पहिला सेंट मार्क को रुपमा सन् 1880 मा स्थापना गरिएको थियो पछी सन् 1887 मा आर्डविक एसोसिएशन फुटबल क्लबको रुपमा रुपान्तरण गरियो र पछि यसलाई सन् 1894 मा म्यानचेस्टर सिटि क्लबको रुपमा पूर्णरुप दिईयो । क्लबले सन् 2003 पछी आफ्नो सबै घरेलु म्याच सिटि अफ म्यानचेस्टर स्टेडियममा खेल्दै आएको छ । क्लबको इतिहास हेर्दा सबैभन्दा सफल अवधि सन् 1960 को दशक र सन् 1970 को दशक रुपमा लिन सकिन्छ, त्यति बेला क्लबले लिग च्याम्पियनशिप र लिग कप जितेको थियो ।सन् 1981 पछी क्लबको प्रदर्शनमा क्रमशः उतार चढाव हुदैं गयो र सन् 1998 तिर उसको प्रदर्शन तेश्रो स्तरमा झर्यो । सन् 2008 मा क्लबलाई आबु धाबी युनाइटेड ग्रुपले खरिद गर्यो र यो त्यसपछि संसारकै सबैभन्दा महँगो क्लबको सुचीमा सामेल हुन पुग्यो । यसकै फलस्वरूप: क्लबले 44 बर्षपछी सन् 2012 मा प्रिमियर लिगको उपाधि जित्न सफल भयो ।
एतिहाद रङ्गशाला
