छतिवन अथवा छतिउन भेट्नैपिच्छे प्रायः सातसात वटा पात हुने, ससाना सेता फूल र लामालामा कोसा फल्ने, चोट लाग्दा वा काट्ता दूध निस्कने एक जातको रूख ।
औलो ज्वरो, कलेजोको रोग, चर्मरोग, पेटमा जुका परेको, झाडापखाला, आऊँ परेकोमा यसको बोक्राको सेवन गरिन्छ । सुत्केरी भएको महिलालाई ज्वरो आएमा वा जिउ दुखेमा बोक्राको रस ख्वाइन्छ । दाँत र कानको दुखाई, बाथ, अल्सर, जिउ चिलाउने, सर्पले टोकेको र गाँठागुठीमा यसको चोप दलिन्छ । 
