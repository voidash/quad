रूपन्देहीको बुटवल उपमहानगरपालिका वडा नं 12 कालिकानगरबाट सिद्धार्थ मिडिया सर्भिसेज नामको सञ्चार संस्थामार्फत 2059 असार 7 गते बुटवल एफ एमले प्रशारण आरम्भ गरेको हो । एफ एम ब्याण्डको 94 दशमलव 4 मेघाहर्जमा नेपालका रूपन्देही, कपिलवस्तु, नवलपरासी, अर्घाखाँची, पाल्पा, गुल्मी तथा दाङ र भारतका सीमावर्ती क्षेत्रमा सुन्न सकिन्छ । बुटवल एफ एम लुम्बिनी अञ्चल र आसपासका जिल्लाका श्रोताको मात्रै हैन, देशभरकै सर्वसाधारण र बुद्धिजिवी माझ लोकप्रिय छ । बुटवल एफ एमले लुम्बिनी अञ्चलमै एक्लै स्थानीय समाचारको छुट्टै बुलेटिन र कार्यक्रमहरूलाई स्थानीयपन दिदै आएको छ ।


