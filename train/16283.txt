अर्पण थापा नेपाली चलचित्र निर्देशक, लेखक एवम् अभिनेता हुन् । उनको अभिनयको शिखर भने छड्के चलचित्रको बोक्सी र मुखौटा को पण्डित चरित्रबाट पुगेको थियो । उनले बिरामी सहर नामक चलचित्रबाट अभिनय सुरू गरेका थिए जसमा उनले शीर्ष भूमिका कृष्ण निभाएका थिए । त्यस्तै उनले मुखौटा सन् 2014 मा निर्देशन गरेका थिए । उनले करियरको सुरूवात अघि मुम्बईको किशोर नमित कपुर अभिनय ईन्स्टिच्युटबाट अभिनय अध्ययन गरेका थिए ।मुम्बईमा चलचित्रसम्बन्धी कोर्स अध्ययन गरेपश्चात उनी नेपाल फर्केका थिए । उनले साथीको व्यापार प्रवर्द्धनको निम्ति महाबौद्धमा सिडि पनि बेचेका थिए जहाँ मुर्रे केर नामक निर्देशकसँग भेट हुने मौका मिल्यो । पछि तिनै केरको चलचित्रमा अभिनय गर्ने मौका पाए ।
उनी डेनियल डे लुइसलाई प्रेरणा मान्दछन् र विभिन्न नेपाली अभिनेताहरू जस्तै हरिवंश आचार्य, मदनकृष्ण श्रेष्ठ आदि नि प्रेरणा भएको बताउँछन् ।
