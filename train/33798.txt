
जीतपुरका किरण यसो भनछन् जीतपुर इलाम जिल्लाको मध्य भेकमा अवस्थित एक गाबिस हो। बिहान जुरुक्क उठन साथ संसार कै तेस्रो तथा नेपालको दोस्रो अग्लो चुचुरो कन्चनजङ्घा हिमालको हसिलो मुहार देख्नन पाउने 9 वटा वडा गाबिस मिलेर बनेको यो गाबिस अरु गाबिसको तुलनामा जनघनत्व भने बढि छ, यहाँको मुख्य बासिन्दाहरू राई, लिम्बू, मगर, तामाङ, क्षेत्री, ब्राह्मण, कामी, दमाई, सार्की, नेवार आदि जातिका मानिसहरू बसोबास गर्दछन्।
यहाँ स्वास्थ्य चौकी, प्रहरी चौकी, हुलाक, माध्यमिक विद्यालय र निजी बोर्डीङ स्कूलको पनि व्यवस्था छ। यहाँका 90 प्रतिशत मानिसहरू साक्षर छन। साक्षरताको कारण आधुनिक तरीकाले खेतिपाती गर्ने गदर्छन्। खाद्य बाली भन्दा नगदे बालीमा यहाँका मानिसहरू जोडदिन्छन्। इलाम 5 वटा मा प्रख्यात भएतापनि 4 वटा को आपुर्ति भने यस गा.बि.स. बाट हुन्छ, जस मध्ये, अलैची, अदुवा, अम्लिसो र ओलन हुन। यहाँका मुख्य बालीको रूपमा मानिने धान, अलैचि र चिया हो, यहाँका बासिन्दाहरू 4 महिना मात्र खेतीमा समय बिताउँछन, बाँकी 8 महिना समाजिक काममा ब्यस्त हुन्छन, कोही भने साना-तिना ब्यापारमा समय बिताउँछन। यसरी, समय ब्यापारमा बिताउने भएकाले ब्यापारिक क्षेत्रमा पनि निकै अगाडि देखिन्छन्। व्यापारमा कृषि उपजको अतिरिक्त लत्ता कपडा एवं दैनिक उपभोगका सामानहरू स्थानीय बजारमा विक्री वितरण गर्ने गर्दछ। नवमी बजार र जीतपुरे बजार यहाँको मुख्य व्यपारिक केन्द्र हो।यहाँका मानिसहरूको आफ्नै श्रमले गाउँ गाउँसम्म मोटर बाटो पुर्‍याएका छन् र बेशीमा उब्जिएको अन्नलाई ट्याकटरको सहायताले घर सम्म ल्याउने गर्दछन्। यहाँका मानिसहरूले पेल्ट्रिक सेट तथा सौर्य उर्जाबाट बिजुली निकालेर प्रयोग गरेका छन्। बिजुलीको सहायताले धन, गहु, मकै तथा तोरी जस्ता अन्न बाली कुट्न, पिस्न र पेल्नको लागि मिलहरूको व्यवस्था पनि छ।यहाँका मानिसहरू सधै सत्यको पक्षमालाई अङ्गालने भएकाले, असत्यको बाटॊमा हिडनेहरू बिरलै मात्रमा भेटिन्छन्। राजनीतीक क्षेत्रमा हेर्ने हो भने बच्चा देखि बृद्ध सम्मकालाई राम्रो ज्ञान भएको कारणले आफ्नो मनमा लागेको कुरा निर्धक्करूपले भन्न सक्ने क्षमता भएका मनिसहरू पाइन्छन्।
नेपालको सन् 2001को जनगणना अनुसार जीतपुरको जनसङ्ख्या 8088 थियो। यस मध्य पुरुष 49%, र महिला 51% छन्।
