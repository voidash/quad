ज्ञानेन्द्र खड्का नेपालका पत्रकार थिए। उनी द्वन्द्वकालमा माओवादी द्वारा मारिएका थिए। खड्का 2060 भदौ 21 गते सिन्धुपाल्चोक जिल्लाको ज्यामिरेमा मारिएका थिए। उनलाई बन्दूकधारी माओवादीहरूले नियन्त्रणमा लिई हात बाँधेर लगेका थिए। पछि उनलाई गाउँकै एउटा भलिबलको पोलमा पाता फर्काई बाँधेर उनकै श्रीमतीको अगाडि खुकुरीले घाँटी रेटेर हत्या गरिएको थियो। पत्रकार खड्का राष्ट्रिय समाचार समितिको रिपोर्टरको रूपमा काम गर्दथे।
