एलजिबिटी अथवा जिएलबिटी समयौनिक महिला, समयौनिक पुरुष, द्वयौनिक, र पारलिङ्गी को संक्षिप्त रुप हो । यो शब्द सन् 1990 को दशकदेखि एलजिबि शब्दको परिमार्जित रुपमा प्रयोगमा हुँदै अाएको छ । यो भन्दा पहिले एलजिबिटि समुदायलाई प्रतिनिधित्व गर्न 'गे' शब्द प्रयोग गरिन्थ्यो जसले सबैलाई प्रतिनिधित्व नगरेको कारण कार्यकर्ताहरुले परिवर्तन गर्न चाहेका थिए। यस शब्दलाई संयुक्त राज्य अमेरिका र केही अन्य अंग्रेजी भाषा बोल्ने देशहरूको धेरैजसो कामुकता र लिङ्ग-पहिचानमा आधारित सामुदायिक केन्द्र र मिडियाहरुले अपनाएका छन्।
एलजिबिटि शब्दको उद्देश्य मानवजातीमा रहेको कामुकता र लिङ्ग-पहिचानमा आधारित संस्कृतिहरुको विविधतालाई जोड दिनु हो । यसलाई गे, लेज्बियन, बाईसेक्सुअल र ट्रान्सजेन्डरहरुलाई मात्र नभइ गैर-विषमयौनिक र गैर-त्याचलिङ्गी मा रहेका जोसुकैलाई पनि उल्लेख गर्न प्रयोग गर्न सकिन्छ। यसका साथै एलजिबिटिको अरु लोकप्रिय विकल्पहरुमा एलजिबिटिक्यू र एलजिबिटिआई पनि पर्दछ जसमा एलजिबिटिक्यूको क्यू ले कुयर् अथवा क्वेश्चनिन्ग र एलजिबिटिआई को आई ले इन्टरसेक्स व्यक्तिहरुलाई प्रतिनिधित्व गर्दछ। 
व्यक्तिहरुले खुला रुपमा आफुलाई एलजिबिटि समुदायको भनेर पहिचान गराउनमा उनीहरु भेदभावपूर्ण वातावरणमा बस्छन कि बस्दैनन, त्यहाँको एलजिबिटि अधिकारको स्थिति र स्थानीय राजनीतिक चासो जस्ता कारणमा भर पर्दछ। केही अनलाइन अनुसन्धानका अनुसार धेरैजसो किशोर र जवान वयस्कहरुले एलजिबिटिको अरु श्रेणीहरुको तुलनामा आफुलाई 'क्यू' श्रेणीमा राखेको पाईएको थियो। यो मानव कामुकताको अनिश्चितता र बाह्य दबाबको प्रतिबिम्बि हुनसक्दछ।
