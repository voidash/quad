माई नदी इलाम जिल्लाको चार प्रमुख नदीमध्ये एक हो। यसको मुहान सिंगलिला पर्वत शृङ्खलाको माङमालुङ भन्ने ठाउँमा पर्दछ । इलाम जिल्लाकाे सुदुर उत्तरमा अवस्थित सुन्दर पर्यटकीय स्थल सन्दकपुर क्षेत्रलार्इ नै यस नदीकाे उद्गम स्थल मानिन्छ । यस नदीमा अन्य मुख्य तीन नदी जोगमाई नदी, पुवामाई नदी र देउमाई नदी मिसिएपछि यसलाई महामार्इ नदी भनिन्छ भने दाेमुखाबाट झापा जिल्लातिर लागेपछि यसलार्इ कनकार्इ नदी भनिन्छ । कनक+मार्इ = कनक मार्इ अपभ्रंश भएर कनकार्इ भएकाे हाे । कनक भनेकाे सुन र मार्इ भनेकी अामा भन्ने अर्थ पुरातत्त्वविद् याेगी नरहरिनाथले लगाएका छन् । यस नदीकाे बालुवामा सुनका कण पाइन्छ भन्ने कुरा खानी तथा भूगर्भविद्हरूबाट प्रमाणित भएकाे छ । यस नदीलाई यस क्षेत्रमा पवित्र नदीको रूपमा पूजा र सम्मान गरिन्छ।


