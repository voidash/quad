वि.सं. 2045 भदौ महिनाको 5 गते बिहान पौने पाँच बजे नेपालमा भूकम्प गएको थियो । पूर्वी नेपालको उदयपुर जिल्ला स्थित मुर्कुचीलाई केन्द्रबिन्दु बनाएर गएको भूकम्पको झड्का पुरै नेपाल भर महसुस गरिएको थियो । 6.7 रेक्टर स्केलको त्यो भूकम्पमा परी करीब 750 जना मानिसले ज्यान गुमाए भने छ हजार 500 भन्दा बढी घर ध्वस्त भए । त्यसले पूर्वी नेपालमा नराम्रो क्षति पुर्याएको थियो भने काठमाण्डौ उपत्यकामा समेत यसको प्रभाव परेको थियो । ।
