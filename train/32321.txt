पानासोनिक निगम पहिले मात्सुसिता इलेक्ट्रिक इन्डस्ट्रियल कर्पोरेसन लिमिटेड को नामले चिनिने जापानको ओसाकामा मुख्यालय रहेको जापानी बहुराष्ट्रिय इलेक्ट्रोनिक्स कम्पनी हो।
पानासोनिक इलेक्ट्रोनिक्स उत्पादनहरूको लागि लोकप्रिय छ। यस कम्पनीको स्थापना सन् 1918 मा चिम अड्याउने भाँडोको निर्माण गर्नका लागि गरिएको थियो तर अहिले आएर यो कम्पनी सोनी, हिताची, तोसिबा र क्यानन इङ्कसँगै जापानको चौथौ ठूलो इलेक्ट्रोनिक्स उत्पादन गर्ने कम्पनी बन्न पुगेको छ। इलेक्ट्रोनिक्स उत्पादनबाहेक यस कम्पनीले गैर-इलेक्ट्रोनिक्स उत्पादनहरू र गृह नविकरणीय सेवाहरू प्रदान गर्ने गर्दछ। सन् 2012 को बजार सर्वेक्षण अनुसार पानासोनिक संसारकै चौथौ सबैभन्दा ठूलो टेलिभिजन निर्माता कम्पनी हो।
पानासोनिक प्राथमिक रूपमा टोक्यो स्टक एक्सचेन्जमा एक सूचीबद्ध भएको थियो जो निककेइ 225 र टोपिक्स सूचकाङ्कको एक भाग हो। यो कम्पनी नागोया स्टक एक्सचेन्जमा पनि सूचीबद्ध भएको थियो।
सन् 1935 देखि 1 अक्टोबर, 2008 सम्म, यस कम्पनीको नाम "मात्सुसिता इलेक्ट्रिक औद्योगिक कम्पनी लिमिटेड" रहेको थियो। सन् जनवरी 10, 2008 मा कम्पनीले यसको नाम पानासोनिक निगममा परिवर्तन गर्ने घोषण गरेको थियो र 1 अक्टोबर, 2008 मा आफ्नो ब्रान्ड नाम "पानासोनिक"मा परिवर्तन गरेको थियो। नाम परिवर्तनमा कम्पनीले मात्सुसिता परिवारसँगको परामर्शपछि 26 जुन 2008 मा बसेको शेयरधनीहरूको बैठकमा यस नामलाई स्वीकृति दिइएको थियो।
पानासोनिक सन् 1918 मा कोनोसुके मात्सुसिताद्वारा डुप्लेक्स चिम सकेटको विक्रेताको रूपमा स्थापित भएको थियो।सन् 1927 मा, कम्पनीले साइकलमा प्रयोग हुने चिमहरूको उत्पादन गर्न थालेको थियो, पहिलो उत्पादन, ब्रान्ड नाम नेसनलको रूपमा बजारमा बेचिएको थियो।
दोस्रो विश्वयुद्धको बेलामा कम्पनीले जापान र एसियाका अन्य भागहरूमा कारखाना सञ्चालन गरेको थियोे। यसले मोटर्स, इस्त्री, ताररहित उपकरणहरूका साथै पहिलो भ्याकुम ट्युब जस्ता बिजुलीका सामग्री तथा उपकरणहरू उत्पादन गरेको थियोे।
पानासोनिकले दोस्रो विश्व युद्धपछि साइकल, रेडियोका साथसाथै विभिन्न उपकरणहरूको आपूर्ति गर्न थालको थियो। मात्सुसिताका नातेदार, तोसियो इवीले उप-ठेकेदारको रूपमा सान्यो नामक कम्पनीको स्थापना गरेका थिए। सान्यो केही समयमै पानासोनिकको प्रतिस्पर्धी बन्न पुगेको थियो, तर पछि डिसेम्बर 2009 मा यसलाई पानासोनिकले अधिग्रहण गरेको थियो।
सन् 1961 मा, कोनोसुके मात्सुसिता संयुक्त राज्य अमेरिका गए र त्यहाँ अमेरिकी बिक्रेताहरूसँग उनको भेट भयो। तयसपछि कम्पनीले पानासोनिक ब्रान्ड नाम अन्तर्गत अमेरिकी बजारको लागि टेलिभिजनहरू उत्पादन गर्न थालेको थियो र 1979 मा युरोपमा ब्रान्डको प्रयोगमा विस्तार गरेको थियो।
कम्पनीले 1950 देखि 1970 सम्म उत्तर अमेरिका बाहिर नै राष्ट्रिय ब्रान्ड प्रयोग गर्यो । कम्पनीले जापान र एसियाली बजारका लागि राइस कुकर जस्ता घरेलू उपकरणहरूको एक शृङ्खला पनि विकास गर्यो। कम्पनीमा भएको तिब्र वृद्धिका कारण यसले विश्वभर कारखाना स्थापना गरेको थियोे।
कम्पनीले सन् 1965 मा ब्रान्ड टेकनिक्स नाम दिएर उच्च गुणस्तरको अडियो स्पिकर सार्वजनिक गर्यो। उच्च गुणस्तरीय स्पिकरको यो शृङ्खला विश्वव्यापी रूपमा मनपराइएको थियो। यसको सबैभन्दा प्रसिद्ध उत्पादनहरू एसएल-1200 रेकर्ड प्लेयर, यसको उच्च प्रदर्शन, विशिष्टता र टिकाउपनका लागि प्रसिद्ध भएको थियो। 
1970 र 1980 का दशक अन्तर्गत कम्पनीले विश्वका विभिन्न बजारहरूका लागि उच्च गुणस्तरीय विद्युतीय सामग्रीहरूको उत्पादन गरेको थियो र यसले र स्टेरियो रिसिभर, सिडी प्लेयर र अन्य थुप्रै उपकरणहरू उत्पादनको श्रृङ्खलाको यसको सफल रेखा विकसित गरेको थियो।
सन् 1973 मा, मात्सुसिताले, अनम समूहसँग अनम राष्ट्रियका नामले एक संयुक्त उद्यम बनाएका थिए।
नोभेम्बर 1990 मा, मात्सुसिताले 6.59 अरब अमेरिकी डलरको लागि अमेरिकी सञ्चार माध्यम कम्पनी एमसीए इङ्कको अधिग्रहण गरेको थियोे। पछि मात्सुसिताले अप्रिल 1995 मा 7 अरब अमेरिकी डलरमा सीग्रम कम्पनीको 80% भाग एमसीएलाई बेचेका थिए। 
सन् 1998 मा, उनले अनम राष्ट्रियलाई अनम समूहमा बेचेमा थिए र पछि अनम राष्ट्रियलाई अनम इलेक्ट्रनिक्समा समायोजन गरिएको थियो।
सन् 2 मे 2002 मा, कम्पनी 35 औँ वार्सिकोत्सवमा, पानासोनिक क्यानाडाले टोरन्टो वाटर फ्रन्ट नामक ठाउँमा "सङ्गीत सहर" निर्माण गर्नका लागि सहयोग स्वरूप 50 लाख अमेरिकी डलर प्रदान गरेको थियोे। 
सन् 19 जनवरी 2006 मा, डिजिटल टेलिभिजन उत्पादन गर्ने उद्देश्यले, पानासोनिकले अर्को महिना देखि एनालग टेलिभिजनको उत्पादनमा रोक लगाउने घोषणा गरेको थियो ।
सन् 3 नोभेम्बर, 2008 मा, पानासोनिक र सान्योले समायोजन वार्ता गर्ने घोषण गरेका थिए जसको परिणामस्वरूप अन्ततः पानासोनिकले सान्योको अधिग्रहण गरेको थियो। यस समायोजन सन् डिसेम्बर 2009 मा पूरा भएको थियोे, र त्यसबाट निगमले 11.2 ट्रिलियन राजस्वको साथमा परिणत भएको थियो। 
यस घोषणा साथै पायोनियर निगमले आफ्नो सहायक कम्पनी कुरोले उत्पादन गर्देआएको प्लाज्मा एचडिटिभी डिस्प्लेको उत्पादनबाट बाहिर निस्केको थियो, पानासोनिले त्यसपछि धेरै प्याटेन्टहरू खरिद गर्यो र यी प्रविधिहरू आफ्नै प्लाज्मा डिस्प्लेमा समावेश गरेको थियोे।
अप्रिल 2011 मा, पानासोनिकले वित्तीय वर्ष 2012 मा जोडिएका सञ्चालनको कार्यान्वयन गर्न बोलीमा 40,000 सम्म आफ्नो कार्य बल कटौती गर्न घोषण गरेको थियो। उक्त कटौती यसको समूह कार्य बलको लगभग 10 प्रतिशत रहेको थियो।
अक्टोबर 2011 मा, पानासोनिकले मार्च 2012 सम्म आमागासाकी सहरमा, प्लाज्मा टिभीहरूको उत्पादन बन्द गरेर आफ्नो टिभी व्यवसायलाई घटाउने घोषण गरेको थियो। प्रक्रियामा यसले 1,000 कर्मचारीहरू बर्खास्त गरेको थियोे।
जनवरी 2012 मा, पानासोनिकले माइस्पेस सँग नयाँ उद्यम, माइस्पेस टिभीमा एक सम्झौता गरेको थियो। माइस्पेस टिभीले ल्यापटप, ट्याब्लेट वा टेलिभिजनमा प्रयोगकर्ताहरूसँग च्याट गर्दै गर्दा प्रत्यक्ष टिभी हेर्ने अनुमति दिन्छ। साझेदारीका साथ, माइस्पेस टिभी पानासोनिक भिएरा टेलीभिजनमा एकीकृत भएको थियो।
11 मे 2012 मा, पानासोनिकले भारतमा आधारित एक पुर्वाधार सुरक्षा र सुरक्षा समाधान कम्पनी, जसले आगो बिरोधी विभिन्न कामहरू जस्तै फायर अलार्म, आगोको दमन, भिडियो निगरानी र भवन प्रबन्धन जस्ता कार्यहरू सञ्चालन गर्ने कम्पनी, फायर प्रो प्रणालीको 76.2% भाग अधिग्रहण गर्ने योजना सार्वजनिक गरेको थियो।
कम्पनी 765 बिलियन यनको शुद्ध घाटा पर्ने भनिएको भविष्यवाणीका साथमा, 5 नोभेम्बर 2012 मा कम्पनी शेयरमा फेब्रुअरी 1975 पछिको भन्दा पनि कम, 388 यन सम्म निम्नस्तर रूपमा घटेको थियो। 2012 मै, शेयर 41 प्रतिशतले घट्यो। 14 नोभेम्बर, 2012 मा, पानासोनिकले 10,000 रोजगार कटौती गरिने र केहि लगानी फिर्ता गरिने घोषण गरेको थियो।
18 मे 2013 मा, पानासोनिकले भियतनाममा, एक कारखानाको निर्माणमा 40 मिलियन अमेरिकी डलर लगानी गरेको थियोे जुन 2014 मा पूरा भएको थियोे।
जुलाई 2013 मा, पानासोनिकले 10 मिलियन युरोमा, स्लोभेनियाली घरेलु उपकरण निर्माता कम्पनी गोरेनजको 13% भाग अधिग्रहण गर्ने सम्झौता गरेको थियो।
उक्त घोषणा पछि एक प्रेस विज्ञप्तिमा, क्लाउड आधारित समाधानमा यसको पहुँचको विस्तार गर्ने अभिप्रायले यसले "क्यामेरा प्रबन्ध भिडियो निगरानी सेवा" को अधिग्रहण गरेको थियो।
जुलाई 2014 मा, पानासोनिकले, गिगाफ्याक्टोरी मा भाग लिन टेस्ला मोटर्ससँग एक सम्झौता पुगेको थियो, अगस्ट 2014 मा, टेस्लाले कम्पनी सन् 2020 सम्म दक्षिण पश्चिम वा पश्चिमी संयुक्त राज्यमा निर्माण गरिनेछ बताएको थियो। 5 बिलियन लागतमा बनाइने उक्त कम्पनीमा 6,500 कामदारहरू रहने छन्, र टेस्लाको ब्याट्रीमा लागने लागतमा 30 प्रतिशतले घटाउनेछ। कम्पनीले यो नेभादा, एरिजोना, टेक्सस, न्यू मेक्सिको र क्यालिफोर्नियाका लगायतका सहरहरूमा संभावित ठाउँ खेजिरहेको छ।
अक्टोबर 2014 मा, पानासोनिकले कम्पनीका प्रमुख कार्यकारी अधिकृतका अनुसार "टेस्ला मोटर ब्याट्री कारखानामा यसको प्रारम्भिक लगानी 10 अरब यन लाग्ने घोषण गरेका थिए।
जनवरी 2015 मा, पानासोनिकले चीनमा टेलिभिजन बनाउन रोक्न र शेन्डोङमा यसको संयुक्त उद्यमको रूपमा रहेको कारोबार बन्द गर्ने योजना सार्वजनिक गरेको थियो।
मार्च 2015 मा, पानासोनिकले हुस्टनमा आधारित उपग्रह सञ्चार सेवा प्रदायक आईटिसी ग्लोबल खरिद गर्ने योजना घोषणा गरेको थियो।
अप्रिल 2015 मा, पनासोनिकले दक्षिण अफ्रिकामा आफ्नो नयाँ उत्पादन ब्रान्ड पुन प्रस्तुत गरेको थियोे। कम्पनी पहिलो चरणमा दक्षिण अफ्रिका मार्फत अरु अफ्रिकि मुलुकहरू, नाइजेरिया र इजिप्टमा उत्पादन बेचेको थियो।
जून 2015 मा, पानासोनिकले यसको गृहमा आधारित ब्याट्री भण्डारण विकल्प परीक्षण गर्नको लागि तीन अष्ट्रेलियाली ऊर्जा पेय पदार्थ उत्पादक सँग सम्झौता गरेको थियो।
नोभेम्बर 2015 मा, पानासोनिक निगमले आफ्नो सहायक कम्पनी पानासोनिक पारिस्थितिकी प्रणाली कम्पनी लिमिटेडको माध्यमले एक नयाँ प्रकारको उत्प्रेरक लेपित डिजल कण फिल्टर, चीनको एक सहर सुझौमा निर्माण गरिने घोषण गरेको थियोे।
नोभेम्बर 2015 मा, पानासोनिक निगमले देशमा पहिलो इजाजतपत्र प्राप्त तरकारी खेती आफ्नै प्रबिधिको उपयोग गरेर सुरु गरेको थियो।
फेब्रुअरी 2016 मा, पानासोनिक र डेनभर सहरले, संयुक्त राज्य अमेरिकामा यस सहरलाई सबैभन्दा उत्कृष्ट सहर बनाउन एक औपचारिक साझेदारी गरेको थियोे। अमेरिकाको पानासोनिक निगमका अध्यक्ष र कार्यकारी अधिकृत जोसेफ एम टेलरले चार प्रमुख क्षेत्रमा साझेदारीको लागि योजना बनाएका थिए जसमा स्मार्ट आवास र साना कार्यालय, ऊर्जा र उपयोगिता, यातायात र सहर सेवाहरू र स्मार्ट भवनहरू निर्माण गरिने योजना अघि सारेका थिए।
चीनबाट बढेको प्रतिस्पर्धाको कारण, पानासोनिकको एलआइओएन बजार साझेदारी 2014 मा 47% बाट 2015 मा 34% घटेको थियो। जुन 2016 मा, टेस्ला मोटर्स, इङ्कले पानासोनिक निगम यसको सामूहिक बजारमा सवारी साधन मोडेलको लागि आधिकारिक ब्याट्री आपूर्तिकर्ता हुने घोषण गरेको थियो। सन् 2016 को शुरूमा पानासोनिकका अध्यक्ष कजुहिरो सुगाले कम्पनी द्वारा लगभग 1.6 अरब डलरको एक योजना बनाई कुल निवेशको पुष्टिको लागि गिगाफ्याक्ट्रि पुरा क्षमताको निर्माणको लागि लगानी गरिने निर्णय सार्वजनिक गरेका थिए।
सन् 2016 मा, यसले पारदर्शी टिभी बजार ल्याएको थियो।
25 सेप्टेम्बर 2018 मा, पानासोनिक एल-माउन्टको संस्थापक सदस्य बनेको थियो।
31 मार्च, 2012 को अनुसार, पानासोनिकमा लगभग 330,000 कर्मचारीहरुलाई रोजगार दिइएको थियो र लगभग 580 वटा सहायक कम्पनीहरु रहेका थिए। 2012 मा कम्पनी 7,846,217 मिलियन यनको कुल राजस्व रहेको थियो, जसमा 53 प्रतिशत जापानमा उत्पन्न भएको थियो, एसियामा 25 प्रतिशत एसिया, अमेरिकामा 12 प्रतिशत र युरोपमा 10 प्रतिशत गरि राजस्वहरू सङ्कलन भएको थियो।
पानासोनिकले सन् 2012 मा त्यस वर्षको यसको 6.6 प्रतिशत राजस्वको बराबर अनुसन्धान र विकासमा कुल 520,216 मिलियन यन लगानी गरेको थियो। मार्च 31, 2012 का अनुसार, पानासोनिकले विश्वभरि 140,146 प्याटेन्ट राखेको थियोे।
जुलाई 2016 मा, पानासोनिकले कृत्रिम बुद्धिमत्ता र यन्त्र शिक्षणमा अधिग्रहण गर्ने भएको थियो। एक स्रोत अनुसार, कम्पनीले अधिग्रहण वा संयुक्त उद्यममा प्रयोगको लागि 10 मिलियन डलर छुट्याएको थियो।
पानासोनिक मोटर सवारी साधन प्रणाली एक मूल उपकरण निर्माता हो जसले मोबाइल अडियो उपकरणहरू जस्तै हेडफोन, स्पिकर आदि उत्पादन गर्दछ। यसको 12 बिलियन अमेरिकी डलरको राजस्व रहेको छ।
पानासोनिक उड्डयन निगम, उत्तर अमेरिकाको पानासोनिक निगमको एक सहायक कम्पनी, उडान मनोरञ्जन र सञ्चार प्रणालीको आपूर्तिकर्ता हो। यसको मुख्यालय लेक फरेस्ट, क्यालिफोर्नियामा अवस्थित छ जहाँ इन्जिनियरिङ्, विकास र परीक्षणका कार्यहरू गरिन्छ। पानासोनिक उड्डयन निगमले लन्डन, टूलूस, ह्यामबर्ग, डालस, दुबई र सिङ्गापुरमा प्रमुख सुविधाहरूका साथ विश्वभर 70 भन्दा धेरै स्थानहरूमा लगभग 3,300 कर्मचारीहरूले काम गर्दछन्।
फेब्रुअरी 2017 मा, पानासोनिकलाई विदेशी भ्रष्ट व्यवहार ऐन अन्तर्गत अमेरिकी प्राधिकरणले अनुसन्धान गरेको थियो।
पाजासोनि मोबाइल सञ्चारले मोबाइल फोन हेडसेट र सम्बन्धित उपकरणहरू निर्माण गर्दछ। 2012 को अनुसार, यो जापानी मोबाइल बजारको लगभग 20 प्रतिशत बजार साझेदारी गरेको थियो। पानासोनिकले विश्व भरमा मोबाइल फोन हेडसेट बिक्री गर्दै आएको थियो, तर डिसेम्बर 2005 मा विदेशी बजारहरुमा न्यून बिक्री भएका कारण यसले फिर्ताको घोषणा गरेको थियो। पानासोनिक इलुगा एन्ड्रोइड सञ्चालित स्मार्टफोनको सार्वजनिक सँगै सन् 2012 मा यो विदेशी बजारमा पुन फर्किएको थियो। जुलाई 2013 मा, पानासोनिकले एनटिटि डोकोमो इङ्कको लागि स्मार्टफोनको नयाँ मोडेलको आपूर्ति नगर्ने घोषणा गरेको थियो किनकी एनटिटि डोकोमोले, सोनी र सामसुङ उत्पादनहरु सँग ध्यान केन्द्रित गरेको थियो। आर्थिक वर्ष 2013 मा, पानासोनिक मोबाइल सञ्चार 5.4 बिलियन यन सञ्चालन हानिको अग्रिम भुक्तानी गरेको थियो।
जुलाई 2013 देखि जनवरी 2018 सम्म पानासोनिक भारतले इलुगा श्रृङ्खलाका साथ एक एन्ड्रोइड स्मार्टफोन पानासोनिक पी श्रृङ्खला जारी गरेको थियो।
उत्तर अमेरिकाको पानासोनिक निगम, संयुक्त राज्य अमेरिकामा पानासोनिक मुख्य सहायक कम्पनी हो। यो 1980 को दशक देखि मुख्यालय न्युजर्सीको नेवार्कमा रहेको थियो र 2013 पछि सेकाउकसमा रहेको छ जुन दुवै न्यूजर्सीको गेटवे क्षेत्र भित्र रहेका छन्। 
सेप्टेम्बर 1959 मा मेटलाइफ बिल्डिङ्गमा न्यूयर्क सहरमा स्थापित यो कम्पनी 2005 भन्दा पहिले अमेरिकनको मात्सुसिता इलेक्ट्रिक कर्पोरेसन कम्पनीको रूपमा चिनिन्छ।
पानासोनिकको युरोपमा मुख्य सहायक, पानासोनिक युरोप लिमिटेड र पानासोनिक मार्केटिङ युरोप जिएमबिएच हो। पानासोनिक युरोपको मुख्यालय लन्डन, इङ्गल्याण्डमा रहेको थियो, तर यो यसको मुख्यालय संयुक्त अधिराज्यको युरोपेली सङ्घबाट निस्किएका कारण एम्स्टर्डम, नेदरल्यान्ड्समा सारिएको थियो। 
पानासोनिक युरोपमा लगभग 12,000 कर्मचारीहरू कार्यरत रहेका छन्, र यो क्षेत्रमा यसको कुल आयको लगभग 10 प्रतिशत उत्पन्न गर्दछ। सन् 2012 मा, पानासोनिक युरोपमा उपभोक्ता इलेक्ट्रनिक्स बजारको लगभग 10 प्रतिशत साझेदारी गरेको थियो। सामसुङ इलेक्ट्रनिक्स र एलजी इलेक्ट्रनिक्स पछिको यो बजार साझेदारीको अनुसार तेस्रो ठूलो कम्पनी रहेको थियो।
डाइजो इटो, क्षेत्रीय मुख्यालय भारत पानासोनिक भारत निजी लिका अध्यक्षको रूपमा सेवा दिइरहेका छन्। भारतीय बजारको लागि पानासोनिक भारतले धुलाई यन्त्र, रेफ्रिजरेटर, राइस कुकर, इत्रि, मिक्सर-ग्रिन्डर्स / ब्ल्लेन्डर्स र अन्य गृह उपकरणहरू बनाउँदछ। 
एन्चोर इलेक्ट्रिक्स निजी लि, एक भारतीय कम्पनी जो बिद्धुतिय बत्ती, स्विच, सकेट र अन्य बिजुली को सामान बनाउँदछ जुन पानासोनिक निगमको एक पूर्ण स्वामित्वमा रहेको सहायक कम्पनी हो।
पीटी पानासोनिक गोबल इन्डोनेसिया कम्पनी इन्डोनेसिया विभाजनको नाम पूर्वी जकार्तामा आधारित छ। पानासोनिक गोबेल इन्डोनेसिया पानासोनिक निगम जापान र इन्डोनेसियाको गोबल समूहको बीच एक संयुक्त उद्यम हो।
मात्युसिता अमेरिकी मीडिया कम्पनी एमसीए इङ्कको 6.6 अरब डलरमा खरीद गरेको थियो। सन् 1995 मा, यसले क्यानडेली पेय कम्पनी सेग्राममा एमसीएको शेयरहरुको 80% बेचेको थियो। एमसिए सन् 1996 मा युनिभरसल स्टूडियोमा नामकरण गरिएको थियो। र यसको सङ्गीत प्रभागलाई युनिभरसल सङ्गीत समूहको रूपमा नामकरण गरिएको थियोे।
युनिभरसल स्टूडियो हाल एनबिसी युनिभरसलको एक इकाई हो, जुन हाल फिलाडेल्फिया-आधारित कमकास्ट कम्पनीको स्वामित्व रहेको छ। युनिभरसल सङ्गीत समुह हाल फ्रान्सको मिडिया कम्पनी भिभेन्डि को स्वामित्वमा रहेको छ।
पानासोनिक गोल्डस्टार र सान्यो सँग 3 डी ओ गेम प्रणालीहरूको निर्माण गरेको थियो तर 3 वर्ष पछि सफलता हासिल नगरे पछि यो सेवा रोकिएको थियो। यसले सन् 1993 देखि 1996 सम्म 2 मिलियन प्रणालीहरू बेचेको थियो, यद्यपि प्रत्येक निर्माताहरूले कति बेचेको थियोे भन्ने कुरा अजात रहेको थियो।
पानासोनिकले फ्रिज, वासिङ् मेसिन, कम्प्रेसर, बत्ती, टेलिभिजन, व्यक्तिगत कम्प्यूटर, मोबाइल फोन, अडियो उपकरण, क्यामेरा, प्रसारण उपकरण, प्रोजेक्टर, मोटर सवारी साधन इलेक्ट्रोनिक्स, उडान मनोरञ्जन प्रणाली सहित उत्पादनहरुको एक विस्तृत श्रृङ्खला प्रदान गर्दछ। यसले अर्धचालकहरू, लिथियम ब्याट्री, विद्युतीय उपकरण, साइकल, इलेक्ट्रोनिक सामग्रीहरू पनि उत्पादन गर्दछ।
पानासोनिक निगमले पानासोनिक ब्रान्ड अन्तर्गत विश्वव्यापी रूपमा आफ्नो सबै उत्पादन र सेवाहरू बेचेको थियो। कम्पनीले यसको इतिहासमा अन्य ब्रान्ड नामका साथ आफ्नो उत्पादहरू बेचेको थियो।
सन् 1927 मा कम्पनी संस्थापकले नयाँ बत्तीका उत्पादनहरूका लागि "नेसनल" राखेका थिए। 1955 मा, कम्पनीले "पानासोनिक"को रूपमा जापान बाहिरका बजारहरूमा अडियो स्पिकर र बत्ती वितरण गर्न थालेको थियो, जसमा यसले पहिलो पटक "पानासोनिक" ब्रान्ड नाम सेवा दिएको थियो । कम्पनीले अडियो उपकरणको लागि सन् 1965 मा ब्रान्ड नाम "टेक्निक्स" प्रयोग गरेको थियो। मल्टिपल ब्रान्डको प्रयोग केही दशकहरूमा लागु भएको थियो।
मे 2003 मा, कम्पनीले "पानासोनिक" लाई विश्वव्यापी ब्रान्ड बनाउने, र विश्वव्यापी ट्यागलाइन "पानासोनिक आइडियाज फर लाइफ" ल्याउन थाल्यो। 
कम्पनीले यसको ब्रान्ड "पानासोनिक" लाई एकताबद्ध गर्न थाल्यो र, मार्च 2004 सम्म जापानमा बाहेक, उत्पादन र बाहिरका देशहरूमा साइनबोर्डहरूको लागि "नेशनल" प्रतिस्थापित गरेको थियो। सेप्टेम्बर 2013 मा, कम्पनीले आफ्नो पुरानो ट्यागलाइनको पुनरुत्थानको घोषणा गरेको थियो जसमा यसले "ए बेटर लाइफ, ए बेटर वल्ड" मा परिवर्तन गरेको थियो।
रासोनिक सन हिङ् इलेक्ट्रिक वर्क्स एन्ड इन्जिनियरिङ् कम्पनी लिमिटेडको एक ब्रान्ड नाम हो। जसले पानासोनिकको औधोगिक युग देखिनै पानासोनिक र नेशनलका उत्पादनहरू आयात गर्दछ। जून 1994 मा, पानासोनिक शुन हिङ औद्योगिक उपकरण बिक्री कम्पनी लिमिटेड 有限公司) र पानासोनिक एसएच औद्योगिक बिक्री कम्पनी लिमिटेड 有限公司) क्रमशः मात्सुसिता इलेक्ट्रिक औद्योगिक र शान हङ समूह बीच संयुक्त उद्यम द्वारा स्थापित गरिएको थियो। जसले गर्दा रासोनिकलाई, मात्सुसिता र पछिल्ला पानासोनिक निगमको लागि एक उत्पादन ब्रान्ड बनाउँदछ।
सेप्टेम्बर 2014 मा पानासोनिकद्वारा, रासोनिकले टेक्निक्स ब्रान्ड प्राप्त गराइदिने घोषण गरेको थियो।
पानासोनिकले जर्मन फुटबल खेलाडी मार्को रूएस को प्रायोजन गरेको छ, जुन बुन्डेसलिगाको क्लब बोरूसिया डर्टमन्ड र जर्मनी को लागि खेल्दछन्। 
पानासोनिक, मुख्य जापानी पेशेवर फुटबल लिग जे लिगको एक क्लब, गम्बा ओसाकाको मालिक हो।
पानासोनिक मेजर लिग सकर र एएफसी च्याम्पियन्स लिगको एक आधिकारिक पार्टनर र प्रायोजक हो।
1981 र 1983 को बीचमा, पानासोनिकले अङ्ग्रेजी फुटबल क्लब नटिङ्घाम फरेस्टको पहिरनको प्रायोजक थियो।
16 जनवरी, 2010 मा, पानासोनिकले भारत राष्ट्रिय फुटबल टिमका लागि एक तीन वर्ष सम्म 47 मिलियन भारूमा जर्सीको प्रायोजनको लागि सम्झौतामा हस्ताक्षर गरेको थियो।
पानासोनिक टोयोटाको स्वामित्वमा रहेको फर्मुला वान कार्यक्रम, पानासोनिक टोयोटा रेसिङको एक प्रमुख प्रायोजक रहेको थियो। कम्पनीको संस्थापकका नाति हिरो मात्सुसिता, एक पूर्व प्रतिगोगिताका कार चालक हुन् जसले कम्पनीको लागि प्रायोजन व्यवस्थाको निगरानी गर्ने कम्पनी चलाएका थिए।
पानासोनिकले सन् 2005 मा नेशनल एसोसिएशन स्टक कार ओटो रेसिङका, व्रुच सेरीज नामक प्रतियोगिताको एक प्रायोजक थियो। पानासोनिक हेन्ड्रिक मोटरस्पोर्ट्स साथ प्रविधि पार्टनर बनेको थियो।
सन् 1988 मा सोल ओलम्पिकबाट पानासोनिक ओलम्पिक खेलहरूको शीर्ष स्तर प्रायोजक रहेको छ।
पानासोनिक टेक्निक्स सँग 1975 देखि 1989 सम्म बोस्टन सेल्टिक्स को आधिकारिक साझेदार र प्रायोजक रहेको थियो। विभिन्न पानासोनिक विज्ञापनहरु 1980 को दशक मा पुरानो बोस्टन गार्डेनमा देखाइन्थ्यो।
8 सेप्टेम्बर, 2016 मा, पानासोनिक नयाँ जागुआर फरमुला ई टिमको लागि प्रायोजकको रूपमा अनावरण गरिएको थियो।
14 फेब्रुअरी, 2017 मा, पानासोनिकले इटालीको सबैभन्दा उच्च पेशेवर बास्केटबाल लिग, लेगा बास्केटबल सिरी ए को मुख्य प्रायोजक को रूपमा सेवा गरेको थियो।
पानासोनिक ग्रिनपिसको, गाइड टु ग्रिनर इलेक्ट्रनिक्समा संयुक्त रूपमा 16 मा 11 औं स्थानमा परेको छ। उक्त गैरसरकारी संस्थाले वातावरणमा कम्पनीहरूले पारेको प्रभाव घटाउन नीति र प्रथाहरूमा जोड दिन्छ र इलेक्ट्रोनिक निर्माताहरूलाई वातावरण म‌ैत्री सामग्रीहरू उत्पादन र उनीहरूको सञ्चालनमा अधिक स्थायी बनाउँनमा मद्दत गर्दछ।
