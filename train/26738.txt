"न्यू रोमान्टिक" अमेरिकी गायिका-गीतकार टेलर स्विफ्ट को गीत हो जुन उनको पाँचौँ स्टुडियो एल्बम 1989 लागि रेकर्ड गराइएको थियो। यस गीतलाई 3 मार्च 2015 मा आइट्युनस् स्टोरमा सार्वजनिक गरिएको थियो भने गीत बिलबोर्ड हट 100 चार्टको 71अौँ स्थानमा चार्ट प्रवेश गरेको थियो। यस गीतलाई पुन 23 फेब्रुअरी 2016 मा रिपब्लिक रेकर्डस् र बिग मेसिन रेकर्डस्ले 7अौँ र अन्तिम एकलको रुपमा सार्वजनिक गरेको थियो जसले गर्दा गीत बिलबोर्ड हट 100 चार्टको 46अौँ स्थानमा अाएको थियो। 
उत्कृष्ट डिजिटल डाउनलोड र अधिक बिक्रीका कारण गीत अमेरिकी बिलबोर्ड हट 100 आधिकारिक चार्टमा 21 मार्च 2015 मा 71अौँ स्थानमा चार्ट प्रवेश गरेको थियो तर निम्न हप्ता गीत चार्टबाटै बाहिरिएको थियो। गीत आधिकारिक रुपमा सार्वजनिक भएसँगै गीतले मेनस्ट्रिम चार्टको 28अौँ स्थानमा उक्लिएको थियो भने एडल्ट टप 40 मा गीत 26अौँ स्थानमा अाएको थियो।
अष्ट्रेलियाको आधिकारिक चार्ट कम्पनी एरिया चार्टमा गीत 47अौँ स्थानमा चार्ट प्रवेश गरेको थियो भने केही हप्ता पछि गीत 35अौँ स्थानमा अाएको थियो। 
गीत क्यानडाको आधिकारिक चार्ट क्यानडेली हट 100 को 58अौँ स्थानमा चार्ट प्रवेश गर्‍यो भने युके एकल चार्टमा 132, स्कटल्यान्डमा शीर्ष 30 द आयरल्यानडमा शीर्ष 12 मा पर्न सफल भएको थियो।
अाधिकारिक सङ्गीत भिडियो जोनास अकरलन्ड द्वारा निर्देशित गरिएको थियो भने गीतको आधिकारिक भिडियो अप्रिल 6 मा सार्वजनिक गरियता पनि 13 अप्रिल 2016 मा स्विफ्टको आधिकारिक युट्युब र भिभो खातामा सार्वजनिक गरिएको थियो। साङ्गीतिक भिडियोमा लगभग सबै दृश्यहरू स्विफ्टको 1989 विश्व भ्रमणमा खिचिएको थियो। जनवरी 2019 को अनुसार भिडियोले युट्युबमा 85 मिलियन अवलोकन पाएको छ जुन स्विफ्टको 1989 एल्बमको सबैभन्दा कम हेरिएको भिडियो हो।
"न्यू रोमान्टिक" गीतको सबै छायङ्कन र तस्वीरहरू 1989 विश्व भ्रमणमा खिचिएको थियो। यो गीत स्विफ्टले विश्व भ्रमणका बेला वेलकम टु न्युयोर्क पछि प्रस्तुत गरेकी थिइन्। स्विफ्टले ह्युसेटन टेकससमा अायोजना गरिएको डाइरेक्टर टिभी सुपर स्याटर्‍डे कार्यक्रममा न्यू रोमान्टिक गीतको प्रत्यक्ष प्रस्तुति दिएकी थिइन्।
