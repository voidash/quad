नेपाली शिक्षा परिषद् नेपाली भाषा र साहित्यका क्षेत्रमा कार्यरत संस्था हो । 
परिषद् वि.सं. 2008 साल साउन 32 गते काठमाडौंमा राष्ट्रिय संस्थाका रूपमा जनस्तरबाट स्थापित भएको हो। संस्थाले वि.सं. 2058मा स्वर्ण वर्ष मनाएपछि 'नेपाली शिक्षा परिषद् संक्षिप्त परिचय' प्रकाशित भएको देखिन्छ । 
यो संस्थाले भाषा र साहित्यतर्फ निरन्तर सक्रिय रही विभिन्न संस्थागत क्रियाकलापका माध्यमबाट नेपाली वाङ्मयको श्रीवृद्धिका लागि उल्लेखनीय योगदान गरेबापत वि.सं. 2056 सालको जगदम्बाश्री पुरस्कार पायो । 
