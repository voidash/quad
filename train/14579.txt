सूचना विभाग नेपाल सरकारको सूचना तथा सञ्चार मन्त्रालय अन्तरगतको एक विभाग हो जसले नेपाल अधिराज्यबाट प्रकाशित हुने पत्रपत्रिकाको विविध पक्षको विवरणहरूको अभिलेख राख्ने गर्दछ। हाल प्रेससँग सम्बन्धित सरकारी संस्थाहरूलाई एकै ठाउँमा राख्ने नेपाल सरकारको अवधारणाबमोजिम यस विभागसंगै प्रेस काउन्सिल नेपाल र नेपाल पत्रकार महासंघका कार्यालयहरू काठमाडौंको तिलगंगास्थित सञ्चारग्राममा रहेका छन्। 
नेपाल सरकारका सूचनाहरू जनता समक्ष पुर्‍याउने कार्यमा समन्वयकारी भुमिका निर्वाह गर्नका लागि सूचना विभागको स्थापना वि.सं. 2005 सालमा राणा प्रधानमन्त्री श्री 3 मोहन शम्सेर ज.व.रा.को पालामा "प्रचार विभाग"को नामले भएको हो। 
नेपाल अधिराज्यको संविधान 2047 ले दिएको छापाखाना र प्रकाशनसम्बन्धी मौलिक हक को उपभोगमा सहयोग पूर्‍याउन एवं सूचनाको हकलाई उपभोग गर्नसक्ने वातावरण सृजना गर्न क्रियाशील रहनू यस विभागको मुल उद्देश्य रहेको छ। यसका अतिरिक्त अन्य उद्देश्यहरू यस प्रकार छन्।
