नेपाली समाज हिन्दू धर्म वा आर्य संस्कृतिमा आधारित समाज हो । यो समाजमा परिवारको मूली प्राःय पुरुषहरु मात्रै हुने गर्दछन् । हिन्दू धर्मको प्रमुख आधिकारिक ग्रन्थ वेदमा महिलाहरुलाइ भेदभाव हुने किसिमको कुनै कुरा उल्लेख गरिएको पाइँदैन । वैदिक कालमा महिलाहरुलाइ पनि पुरुषसरह समान अधिकार प्राप्त थियो । उतिबेलाको समाजमा वेदविज्ञ महिलाहरुलाइ ब्रह्मवादिनी भनिन्थ्यो । गार्गी, मैत्रेयी ,अश्वपाला आदी वैदिक कालकी प्रसिद्घ ब्रह्मवादिनीहरु थिइन् । 
अर्थात् जहाँ नारीहरुको पूजा हुन्छ, त्यहाँ देवताहरु पनि रमाउँछन् भनेर शास्त्रहरुले पनि नारीको महिमा गाएका छन् । तर मध्ययुगमा सामन्ती प्रथाको उद्भव भएसँगै जसरी छुवाछुत प्रथाको शुरुवात भयो, त्यसैगरी नारी प्रति पनि विभेद गरिन थालियो । धर्मशास्त्रको गलत व्याख्या गरी महिलाहरु प्रति भेदभाव गरिएको यसै मध्ययुग देखि चलि आएको पाइन्छ ।
महिलाहरु शारीरिक र शक्तिका दृष्टिले पुरुषभन्दा कमजोर हुने हुनाले पनि यो पुरुष प्रधान समाजले उनीहरुलाई घरधन्दाको साथै बाहिरी कामको समेत जिम्मेवारी थपेको हुन सक्छ । नेपालमा महिलाहरु प्रति विगत सयकडौं वर्ष देखि गरिदै आएका विभेद मूलक कार्यहरु यसप्रकार छन् :-
सती प्रथाको उन्मूलन भए संगै नेपालमा महिलाहरुको अधिकार र स्वतन्त्रताको लागि पर्याप्त काम भएको पाइन्छ । जसको फलस्वरुप वर्तमानमा भएको परिवर्तन प्रत्यक्ष देख्न सकिन्छ । हाल आएर उल्लेख्य संख्यामा नेपाली महिलाहरु शिक्षित भएकी छिन् । यहाँका महिलाहरु शिक्षा ,सेना, प्रहरी, निजामतीमा मात्रै नभएर वैदेशिक रोजगारीमा समेत आफ्नो योगदान दिइरहेकी छिन् । विगतको दाशताको घोर युगबाट समय सापेक्ष परिवर्तन भइ एक्कीसौं शताब्दी महिलाहरुको सर्वाङ्गीण विकासको लागि सुनौलो मौकाको रुपमा फलिफाप हुने निश्चित छ । अझै पनि महिलाहरुको अधिकारको लागि पर्याप्त कार्य गर्नु बाँकी छ । जो कार्य गरिएका छन् । ती प्रशंसा योग्य छन् । नेपाल अधिराज्यको नव निर्मित संविधान 2072 को भाग 3 को धारा 38 मा ‘महिलाहरुको मौलिक हक कर्तव्य’ का कुराहरु यस प्रकार उल्लेख गरिएका छन् । 
नेपालमा महिलाहरुको अवस्था र स्थितिलाई नियालेर हेर्दा महिलाहरु पुरुषभन्दा धेरै पछाडि छन् भन्ने कुरा उनिहरुको शैक्षिक स्तर, राजनीतिमा भएको सहभागिता, सरकारी वा अन्य जुनसुकै सेवाक्षेत्रमा भएको सहभागिता, स्कूलहरुमा छात्राहरुको संख्या आदि कुराहरुबाट थाहापाउन सकिन्छ । जसरी महिलाहरुलाई प्रकृतिले शारीरिक रुपमा अतिरिक्त जिम्मेवारी दिएको छ, त्यस्तै गरी कानुन र समाजले पनि उनिहरुलाइ उपयुक्त संरक्षण दिन सक्नु पर्दछ । कुनै काम गर्न महिला सक्षम भए ,महिलाले त्यस्तो काम गर्न हुँदैन भनि रोक्नु हुँदैन । प्रकृतिले नै महिलाहरुलाई पुरुषहरुभन्दा शारीरिक रुपमा कमजोर बनाएकोले, यसलाई विशेष ध्यानमा राखी उनीहरुलाई विभेद गर्नु हुँदैन, संरक्षण र सुविधा प्रदान गर्न सकिएमा मात्रै राष्ट्रको समग्र विकास हुन सक्छ ।
अर्थात अरुको संरक्षणमा रहेकी नारीहरु आफ्नो अस्तीत्वलाइ बचाउन असमर्थ हुन्छन् । त्यसैले सेवाका सवै क्षेत्रमा जातिगत आरक्षण नभई महिला आरक्षणको व्यवस्था भएमा महिलाहरुले उपर्युक्त किसिमका शारीरिक र यौन उत्पीडनहरु भोग्नु पर्ने अवस्था आउँदैन थियो।
अर्थात भौतिक घर, घर होइन, गृहिणी नै सच्चा घर हो । अस्तु ।
