रंगेली नगरपालिका नेपालको पूर्वाञ्चल विकास क्षेत्र अन्तर्गत कोशी अञ्चलमा पर्ने मोरङ जिल्लामा अवस्थित एक नगरपालिका हो। साविकको रंगेली बजार रहेको ठाँउलाई नगरपालिकाको केन्द्र बनाइएको छ। यो नगरपालिका 2068 साउन 1 देखि लागू हुने गरी बनाइएको हो तर कार्यन्वयनमा हाल 2071 जेष्ठ 4 देखि आएको हो। रंगेलीलाई नगरपालिका घोषणा गर्दा साविकको रंगेली, आम्गाछी र टकुवा गाउँ विकास समितिहरू समावेश गरिएका हुन्। आर्थिक वर्ष 2068/69को बजेटमार्फत् मुलुकमा 41 नयाँ नगरपालिका थपिंदा रंगेली पनि नगरपालिका बनेको हो। महानगरपालिका, उपमहानगरपालिका र नगरपालिका गरी अब मुलुकमा कूल 130 भएका छन् भने गाविसको संख्या 3 हजार 9 सय 15 बाट घटेर 3 हजार 6 सय 33 भएका छन।
वि.सं. 1927 सालमा मोरङ जिल्लाको सदरमुकाम विजयपुरबाट सरेर रंगेलीमा ल्याई वि.सं. 1972 सम्म कायम राखियो। पछी यसलाई बिराटनगरमा सारियो। रंगेलीको उत्तरमा दर्बेशा, पुर्वमा डायनिया र पश्चिममा सोराभाग गाविसहरू पर्दछन।
यो नगरपालिका रंगेली, आम्गाछी र टकुवा गाविसहरू मिलेर बनेको हो। त्यसैले राष्ट्रिय जनगणना 2068 अनुसार तीन ठाउँको जनसंख्यालाई जोडेर 28,516 रहेको छ।
ढाँचा:नेपालका नगरपालिकाहरू

