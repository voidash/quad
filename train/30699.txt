लोथर हरबर्ट म्याथियस जर्मन फुटबल प्रबन्धक र पुर्व खेलाडी हुन् । कप्तानको तवरमा पश्चिम जर्मनीलाई 1990 फिफा विश्वकपको गरिमामय उपाधि जिताएका म्याथियसले सोही बर्ष युरोपियन बर्ष खेलाडीको उपाधि जितेका थिए । 1991 मा उनले फिफा बर्ष खेलाडीको उपाधि जिते जुन पुरस्कार हालसम्म पनि कुनै अन्य जर्मन खेलाडीले जित्न सकेका छैनन । उनले कुल पाँचवटा फिफा विश्वकप खेलेका थिए जसमा 1982, 1986, 1990, 1994 र 1998 को विश्वकप सामिल छ भने उनले विश्वकपमा कुल 25 खेलमा उपस्थिति जनाएका छन जुन विश्वका अन्य खेलाडीभन्दा बढी हो । उनले 1980, 1984, 1988, 2000 को यूइएफए यूरोपियन च्याम्पियनशीपमा सहभागिता जनाएका थिए । 1999 मा 38 बर्षको उमेरमा उनलाई पुन जर्मन बर्ष खेलाडीको अलङ्कारबाट सम्मानित गरियो । उनी राष्ट्रिय टिमका लागि 150 उपस्थिति सहित सबभन्दा बढी क्याप जित्ने जर्मन खेलाडी हुन् ।म्याथियस पेलेको 125 जीवित उत्कृष्ट फुटबलरको सुचिमा परेका थिए । डिएगो म्याराडोनाले उनको बारेमा आफ्नो आत्मकथामा लेखेका छन्, "मेरा चिर प्रतिद्वन्दीमध्ये उनी सबभन्दा उत्कृष्ट हुन् । मलाई लाग्छ यति नै उनको परिचयको लागि काफी छ ।"
