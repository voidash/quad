वटु टोल काठमाडौंको मुटु मानिने ठाउँ, इन्द्र चोकको नजिक छ| यो एक व्यापारिक स्थल तथा नेवारहरुको एक ऐतिहासिक वस्ती हो।
बास्तबमा यो नाम वचु टोल हो| यो टोललाई वचु टोल भन्नेमा यसको मौलिक इतिहास छ| यो टोलको नामाकरण यहाँ रहेको भद्रकाली देवीले गर्दा हो| यहाँ रहेको भद्रकाली देवीको रुप निलो भएकोले नेपाल भाषामा निलोलाई वचु भन्ने हुनाले यस स्थललाई वचु टोल भनिएको हो| कालान्तरमा यो ठाउँको नाम अपभ्रस्त भएर वचु तोल हुने ठाउँमा वटु तोल हुन गएको हो|
