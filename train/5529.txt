सिन्जो आबे जापानको वर्तमान प्रधानमन्त्री हुन् । उनी पुनः डिसेम्बर 2012 मा प्रधानमन्त्री निर्वाचित भएका हुन् । आबे जापानको लिबरल डेमोक्रेटिक पार्टीका अध्यक्ष हुन् । उनि यो भन्दा पूर्व पनि सन् जापानको प्रधानमन्त्री भएर पद सम्भालेका छन् । आबे लिबरल डेमोक्रेटिक पार्टीका वर्तमान अध्यक्ष हुन् । जब आबे जापानको राष्ट्रिय संसद को विशेष सत्रमा 26 सेप्टेम्बर 2006 मा पहिलो पटक प्रधानमन्त्री पदका लागि छानिए, त्यस समय उनी द्वितीय विश्व युद्ध पछि जापानको सबैभन्दा कम उमेरका प्रधानमन्त्री बनेका थिए । उनी जापानका प्रधानमन्त्री हुँदा 52 वर्षका थिए । साथै, उनी द्वितीय विश्व युद्ध पछि जन्म भएका पहिलो प्रधानमन्त्री हुन् । एक वर्षभन्दा पनि कम अवधिसम्म पदमा बहाल रहेपछि उनले स्वास्थ्य समस्याका कारण 12 सेप्टेम्बर 2007 मा प्रधानमन्त्री पदबाट राजिनमा दिए, त्यसपछि उनलाई यासुओ फुकुदाले प्रतिस्थापित गरे ।
सन् 2012 सेप्टेम्बर 26 मा आबेले भूतपूर्व रक्षा मन्त्री शिगेरू इशिबालाई पराजित गर्दै लिबरल डेमोक्रेटिक पार्टीको अध्यक्ष चुनाव जित्न सफल भए । लिबरल डेमोक्रेटिक पार्टीको अध्यक्ष चुनाव जितेपछि उनी 2012 को साधारण चुनाव जितेर पुन: जापानको प्रधानमन्त्री बने । सन् 1948 मा शिगेरू योशिदापछि प्रधानमन्त्री कार्यलय फर्किने पहिलो प्रधानमन्त्री बन्न समेत आबे सफल भए । आबे सन् 2014 को साधारण चुनावमा आफ्नो साझेदार कोमेइटोसँगको गठबन्धनमा पुन: बहुमतका साथ निर्वाचित भए ।
आबेको जन्म जापानको राजधानी टोक्योको एक स्थायी राजनीतिक परिवारमा भएको हो । उनको परिवार मूलत: यामागुची पर्फेक्चरका निवासी हुन् र आबे उनको हजुरबुवाको जन्म भएको स्थान नागाटोका पञ्जीकृत वासिन्दा हुन् । उनको हजुरबुवा कान आबे र बुवा शिनतारो आबे दुवै राजनीतिज्ञ हुन् । आबेकी आमा, योको किशी जापानका प्रधानमन्त्री नोबुसुके किशी की छोरी हुन् । किशी द्वितीय विश्व युद्धका समय हिडेकी तोजोका मन्त्रिपरिषदको सदस्य थिइन् ।
उनी सन् 1977 मा सेइकेई विश्वविद्यालयबाट राजनीतिक विज्ञान विषयबाट स्नातक डिग्री र जन प्रशासनिक विषयमा अध्ययन गरेका हुन् । उनी पछि संयुक्त राज्य अमेरिका गए र दक्षिणी क्यालिफोर्निया विश्वविद्यालयबाट जन नीति विषयको अध्ययन गरे । सन् 1979 अप्रिलमा आबे कोबी स्टिलमा कार्य गर्न प्रारम्भ गरे । सन् 1982 मा उनले सो कम्पनीमा कार्य गर्न छोडे ।
