 नालापत बालमणि अम्मा जुलाई 19, 1909 – सेप्टेम्बर 29, 2004 ) भारतका मलयालम कवयित्रिहरु मद्धे एक थिइन्। उनीले 500भन्दा धेरै कविता लेखेकी छिन्। उनको गणना बीसौं शताब्दीको चर्चित वा प्रतिष्ठित मलयालम कवयित्रिहरुमा गरिन्छ। आधुनिक मलयालमको सबैभन्दा सशक्त कवयित्रिहरूमा एक हुनको कारण उनलाई मलयालम साहित्यको हजुरआमा भनिने गरिन्छ। उनको जीवन र साहित्यमा गांधी जीको धेरै प्रभाव देख्न सकिन्छ। उनका प्रमुख कृतिहरुमा अम्मा, मुथास्सी, मज्हुवींट कथा आदि पर्दछन्। 
अम्मालाई मलयालम साहित्यको सबै महत्त्वपूर्ण पुरस्कारहरु प्राप्त गर्ने गौरव प्राप्त भएको छ। गत शताब्दीको सर्वाधिक लोकप्रिय मलयालम महिला साहित्यकारको रूपमा उनी जीवनभरि पूजनीय बनी रहिन। उनलाई साहित्य अकादमी पुरस्कार, सरस्वती सम्मान र 'एज्हुथाचन पुरस्कार' सहित धेरै उल्लेखनीय पुरस्कार वा सम्मान प्राप्त भयो। उनीलाई 1987मा भारत सरकारले पद्म भूषणले अलंकृत गर्यो। वर्ष 2009लाइ उनको जन्म शताब्दीको रूपमा मनाइयो। उनी प्रख्यात लेखक कमला सुरय्याकी आमा हुन्।
