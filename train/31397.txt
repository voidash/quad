चण्डी पूर्णिमा भगवतिको चण्डी स्वरूपको महिमा आत्मासात गर्दै मनाइने पूर्णिमा हो । यो दिनमा क्षेत्री समुदाय का धेरै घर थरको देवाली पूजा पनि हुन्छ ।
प्रत्येक वर्ष चण्डिपूर्णि देखि आदिवासी राई लिम्बु याक्खा र सुनुवार जातिहरूले भव्य रूपमा किराँती रितीअनुसार भूमीको पूजा गरी उभौली चाड अर्थात भूमी पूजा गरी चण्डी नाच नाच्दै 1 महिना सम्म मनाउने गर्छन । किरातीहरू प्रकृति पूजक भएकोले प्रकृतिलाई खुशी पार्नकालागि हरेक वर्ष बाली लगाउने समय बुद्ध जयन्ती अर्थात चण्डिपूर्णीमामा उभौली र अन्न बाली पाकिसकेपछि खुशियाली मनाउदै उधौली विशेषरूपले खुशियाली साथ आफ्नो प्रमुख चाडका रूपमा मनाउन गर्छन् । उभौली पर्वको रूपमा रहेको किरातीहरूको यो महत्वपूर्ण चाड वसन्तऋतुमा वालीनाली राम्रोहोस् सबैमा सुख शान्ति सूस्वास्थ्य रहोस् र दैविप्रकोप तथा विपक्तिहरू नआउन भनि चण्डि पूर्णिमा अर्थात सुम्निमाको सृष्टि भएको दिन देखि यसलाई सास्कृतिक महोत्सवको रूपमा मनाउने पनि गरिएको छ । आदिवासी किरातीहरूको यो पर्व पृथ्वीमा कृषि युग शुरु भएदेखि प्रचलनमा आएको विश्वास गरिन्छ।
