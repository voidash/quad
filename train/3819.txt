देवचुली नेपालको पश्चिमाञ्चल विकास क्षेत्र अन्तर्गत लुम्बिनी अञ्चलमा पर्ने नवलपुर जिल्लामा अवस्थित एक नगरपालिका हो । प्रगतीनगर बजार रहेको ठाँउलाई नगरपालिकाको केन्द्र बनाइएको छ । यो नगरपालिका 2068 साउन 1 देखि लागू हुने गरी बनाइएको हो तर कार्यन्वयनमा हाल 2071 जेष्ठ 4 देखि आएको हो । यसलाई नगरपालिका घोषणा गर्दा देवचुली, प्रगतीनगर र दिव्यपुरी गाउँ विकास समितिहरू समावेश गरिएका हुन् । देवचुली नगरपालिकामा 6,830 घरधुरि छन । आर्थिक वर्ष 2068/69को बजेटमार्फत् मुलुकमा 41 नयाँ नगरपालिका थपिंदा देवचुली पनि नगरपालिका बनेको हो । महानगरपालिका, उपमहानगरपालिका र नगरपालिका गरी अब मुलुकमा कूल 130 भएका छन् भने गाविसको संख्या 3 हजार 9 सय 15 बाट घटेर 3 हजार 6 सय 33 भएका छन ।
देवचुली, प्रगतीनगर र दिव्यपुरी गाविसहरूलाई मिलाएर देवचुली नगरपालिका बनाइएको हो । त्यसैले बि.स.2068 को जनगणना अनुसार यी ठाउँहरूको जनसङ्ख्यालाई जोडेर देवचुली नगरपालिकाको जनसङ्ख्या 31,484 रहेको छ ।

