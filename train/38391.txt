कान्छीमाया कोजु एक नेपाली दौड प्रतियोगिताको महिला खेलाडी हुन्।नेपाल प्रहरीबाट प्रतिनिधित्व गर्दै कोजुले राष्ट्रिय स्तरका दौड प्रतियोगिताहरूमा सहभागी जनाउने गर्दछन्।
कान्छीमायाले 2073 सालको हाफ म्याराथनमा 5 उपाधि जितेकी थिइन् । राष्ट्रिय रेकर्डसहित म्याराथन र हाफ म्याराथनको उपाधिहरू जितेकी हुन् । उनले काठमाडौं म्याराथनमा 2 घण्टा 55 मिनेट 57 सेकेन्डको राष्ट्रिय कीर्तिमान बनाएकी थिइन् । उनले पिंकाथन हाफ म्याराथनमा पनि 1 घण्टा 18 मिनेट 25 सेकेन्डको राष्ट्रिय कीर्तिमान रचेकी थिइन् । उनले धनगढी, नेपालगन्ज, भारतको दार्जिलिङ र कान्तिपुर हाफ म्याराथनको उपाधिसमेत जितेकी थिइन् । उनले पूर्वाञ्चलमा सम्पन्न सातौं राष्ट्रिय खेलकुदमा 5 र 10 हजार मिटर दौडमा स्वर्ण जितेकी थिइन् भने 4 गुणा 4 सय मिटर रिलेमा रजत हात पारेकी थिइन् ।
