नरेन्द्र दामोदरदास मोदी, गुजराती: નરેંદ્ર દામોદરદાસ મોદી; जन्म: 17 सेप्टेम्बर 1950) गणतन्त्र भारतको वर्तमान प्रधानमन्त्री तथा भारतीय राजनीतिज्ञ तथा भारतीय जनता पार्टीको नेता हुन् । नरेन्द्र मोदीको जन्म 17 सेप्टेम्बर 1950 मा भारतको गुजरातमा भएको थियो । उनी 2001 देखि 2014 सम्म गुजरातको मुख्यमन्त्री रहे । सन् 2014 को लोकसभा चुनावमा भारतीय जनता पार्टीले बहुमत ल्याएपछि उनी भारतको प्रधानमन्त्री बनेका हुन् । 5 सय 45 सदस्सीय लोकसभामा भारतीय जनता पार्टीले 2 सय 82 मतका साथ स्पष्ट बहुमत ल्याएको छ । नरेन्द्र मोदीले सन् 2014 मे 26 मा भारतको राष्ट्रपतिसामु सपथ ग्रहण लिएका छन् । उनी स्वतन्त्र भारतको 15औ प्रधानमन्त्री हुन् तथा यस पदको जिम्मेवारी सम्हाल्ने स्वतन्त्र भारतमा जन्मेका प्रथम व्यक्ति हुन् । 
एउटा सभासदको रूपमा उनले भारतको उत्तर प्रदेशको सांस्कृतिक नगरी वाराणसी तथा आफ्नो गृहराज्य गुजरातको वडोदरा संसदीय क्षेत्रबाट चुनाव लडेका थिए र दुवै ठाउँबाट जित पाएका थिए ।
यसभन्दा पहिले उनी भारतीय राज्य गुजरातको 14औ मुख्यमन्त्रीको रुपमा रहेका थिए । उनलाई उनको कामको आधारमा गुजरातको जनताले लगातार 4 पटक मुख्यमन्त्री छानेका थिए । गुजरात विश्वविद्यालयबाट राजनीति विज्ञानमा स्नातकोत्तर डिग्री प्राप्त नरेन्द्र मोदी विकास पुरुषको नाम ले जानिन्छन् र वर्तमान समयमा भारतको सबैभन्दा लोकप्रिय नेताहरू मध्ये एक रहेका छन् । सामाजिक सन्जाल साइट ट्वीटरमा सबैभन्दा बढी फोलोअर भएको भारतीय नेता हुन् । टाइम पत्रिकाले मोदीलाई टाइम वर्ष व्यक्ति 2014 को लागि 50 उम्मेदवारहरुको सूचीमा राखेको थियो ।
अटल बिहारी वाजपेयी जस्तै नरेन्द्र मोदी एउटा राजनेता र कवि हुन् । उनी गुजराती भाषा वाहेक हिन्दीमा समेत राष्ट्रप्रेमी कविताहरू लेख्ने गरेका छन् ।
