एकिकृत नेकपा माओवादीको तर्फबाट काभ्रेपलाञ्चोकल क्षेत्र नम्बर 1 बाट विजयी संविधान सभा सदस्य सूर्यमान दोङ पार्टीको सही राजनीतिक विचार धारा र कार्यदिशा नै आफ्नो विजयको कारण भएको मान्नुहुन्छ। 
2041 सालमा नेकपा को राजनीतिबाट राजनीतिका यात्रा सुरू गरेका दोङ माओवादीका काभ्रे इन्चार्ज पनि हुनुहुन्छ। 2027 साल बैशाख 1 गते काभ्रेको मेच्छेमा जन्मेका दोङ 2052 सालमा माओवादीले जनयुद्ध थालेपछि नै भूमिगत हुनुभएको थियो। सामान्य किसान परिवारमा जन्मेका दोङ राजनीतिमा स्नातकोत्तर तह सम्मको अध्ययन गर्नुभएको छ। 
भूमिगत राजनीति सुरू गरे पछि माओवादीको क्षेत्रीय सदस्यबाट उक्लदै उहाँ तामाङ राष्ट्रिय मुक्ति मोर्चाको केन्द्रीय अध्यक्ष समेत हुनुभयो। पार्टी भित्रमा लालध्वज उपनामले पनि चिनिने दोङ नयाँ संविधानमा एकिकृत नेकपा माओवादीको पार्टी घोषणा पत्र अनुसारको विभिन्न जातीय राज्यहरूलाई शक्ति सम्पन्न गराइएको हुनुपर्ने र त्यसले मात्र नया नेपालको खाका कोर्न सक्ने बताउनुहुन्छ।
