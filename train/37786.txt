शिवचन्द्र मिश्र
शिवचन्द्र मिश्र नेपाली काँग्रेसको तर्फबाट मधेसीको कोटामा संविधान सभा सदस्यमा विजयी हुनुभएको हो। 62 वर्षीय मिश्रले दुई दशक भन्दा लामो समय प्राध्यापन पेशामा विताउनुभएको छ। पार्टीको कुनै ठूलो भूमिकामा नबसे पनि मधेसमा प्रजातान्त्रिक राजनीतिक चेतना बढाउन आफूले गरेको योगदानका कारण नै नेपाली काँग्रेसले सभासदमा छनौट गरेको मिश्रको भनाई छ।
मैथली मातृभाषा बोल्ने मिश्रका श्रीमती एक छोरी र दुई छोरा रहेका छन्। 2017 साल देखि नै नेपाली राजनीतिमा चासो दिएका मीश्र अध्ययनका क्रममा भारतमा बस्दा भारतीय स्वतन्त्रता संग्रामका बेला भारतमा समेत जेल जीवन भोग्नु भयो।
2046 साल र 2062/063को दुवै जन आन्दोलनमा मिश्र पटक पटक हिरासतमा पर्नुभएको थियो। प्राध्यापन पेशाबाट सेवा निवृत्त भएका मिश्रको रुची भनेको नै राजनीति हो। मिश्रले संविधानसभामा मधेसी जनताको सवाललाई आफूले प्रश्रय दिने बताउनुभयो।
मिश्रले स्वायत्त अधिकार सम्पन्न मधेस, मधेसी जनताको माग भएको भन्दै सङ्घीयता मार्फत स्वायत्त मधेसका लागि आफूले संविधान सभामा आवाज उठाउने बताउनुभयो।

