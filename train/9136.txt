गोल लाईन प्रविधि पनि भन्ने गरिएको छ ।) यो बास्तवमा एउटा तरिका हो जसले फुटबल खेलमा बलले गोलको रेखा निश्चितरुपले पार गर्यो कि गरेन भन्ने बिषयको छिनोफानो गर्ने गर्दछ । फुटबल खेलमा गोलको बिषयमा गरिएको बिबादास्पद निर्णयले यसको जन्म भएको हो। अन्तराष्ट्रिय फुटबल म्याचको नियम बनाउने संस्था अन्तराष्ट्रिय फुटबल म्याच एसोसिएशन बोर्ड ले बहुप्रतिक्षित गोल–लाईन प्रविधिलाई सन् 2012 जुलाई 5 मा स्वीकृति दिएको हो । आईएफएबीले क्यामरा र बलमा राखिएको सेन्सरका आधारमा काम गर्ने दुई प्रविधिलाई अनुमति दिएको हो । यो प्रविधिबाट खेलका क्रममा बलले गोल लाईन पार गरे नगरेको जांचिन्छ । गोल लाईन प्रविधिको प्रयोग प्रिमियर लिगमा पनि हालै प्रयोग गरएको छ । मैदान भित्र रहेको आधुनिक क्यामेराहरुले र बलमा लागेको सेन्सरको आधारमा रेफ्रीको घडीमा जोडिएको गोलकन्ट्रोल 3 डि प्रविधिवाट एक सेकेन्ड भित्र रेफ्रीसम्म गोलको खबर पुग्दछ ।फिफाले पनि यस प्रविधिको प्रयोग सन् 2014 फिफा विश्वकपमा गरिरहेको छ ।
