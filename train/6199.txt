किरण चेम्जोङ नेपाली राष्टिय फुटबल टिमका वर्तमान गोककिपर हुन । उनी एन्फा एकेडेमी उत्पादन हुन् । 2017 देखि उनी व्यवसायिक फुटबल खेलका लागि माल्दिभ्सको क्लब टिसी स्पोर्ट्स क्लबमा अनुबन्धित छन् । किरण नेपाली फुटबल इतिहासका उत्कृष्ट फुटबल खेलाडीहरू मध्येका एक हुन् । किरण चेम्जोङ फुटबल मैदानमा गोलरक्षकक्षरको भुमिकामा विपक्षी टिम विरूद्व उत्रने गर्द छन् ।
किरणले नेपालको नेपाल राष्ट्रिय लिग सहित अन्य दुई विदेशी राष्ट्रका प्रतिष्ठित लिग उपाधि समेत जिति सकेका छन् ।
किरण चेम्जोङले थ्री स्टार क्लबमा हुदाँ नेपाल राष्ट्रिय लिग 2015 को उपाधि सहित थुप्रै नेपाली घरेलुु फुटबल प्रतियोगिता समेत जितेका थिए ।
किरण चेम्जोङ 2017 मा पहिलोपटक टिसी स्पोर्टस् क्लबका लागि अनुबन्ध भएका थिए । 2016 मा नेपालले पहिलो एएफसी आधिकारिक प्रतियोगिताको उपाधि जित्दा उत्कृष्ट प्रदर्शनी गरेको आधारमा उनलाई टिसी स्पोर्ट्स क्लबले अनुबन्ध गरेको थियो । उनी सम्मिलित टिमले 2017 मा भारतमा आयोजित सेख कमल अन्तराष्ट्रिय फुटबल प्रतियोगिता 2017 जितेको थियोे । प्रतियोगिता अवधि भर उत्कृष्ट प्रदर्शनी गरेका कारण उनी प्रतियोगिताको उत्कृष्ट खेलाडी तथा गोलकिपर समेत घोषित भएका थिए ।
2018 जनवरी 23, मा किरणले हिरो आई लिग क्लब मिन्नरेभा पञ्जाब फुटबल क्लब सँग उक्त सिजनको आई लिगका लागि सम्झौता गरेका थिए । किरणले आफ्नो डेब्यु खेल नेरोका एफसी विरूद्व उसैको घरेलु मैदानमा गरेका थिए । उनले इस्ट बंगाल एफसी विरूद्वको खेलमा 50 औं मीनेटमा एक उत्कृष्ट पेनाल्टी बचाउ समेत गरेका थिए । साथै उनले उक्त खेलमा म्यान अफ दि म्याच वा हिरो अफ द म्याचको सम्मान प्राप्त गरेका थिए । किरणले यस क्लबबाट कुल 8 खेलहरू खेलेका थिए । भने यसै क्लबबाट भारतको प्रतिस्थित लिग 2017-18 आई-लिगको उपाधि समेत जितेका थिए ।
किरण चेम्जोङ सम्मिलित टिसी स्पोर्ट्स क्लबले माल्दिभ्सको शीर्ष डिभिजन लिग 2018 धिवेही प्रिमियर लिगको उपाधि जितेको थिय । लिग उपाधिसँगै किरण प्रतियोगिताको सर्वोत्कृष्ट गोलरक्षक चुनिएका थिए ।किरणको टिसी स्पोर्ट्स क्लबले लिगको 16 खेलमा 13 जित, 1 बराबर र 2 हारसहित 40 अंक जोड्दै लिग उपाधिमाथि कब्जा जमाएको थिय । किरणले प्रतियोगिता अवधिभर खेलेका 16 खेल मध्ये 11 खेलमा क्लिन सिट राख्न सफल भएका थिए । उनले जम्मा 5 खेलमा मात्र गोल खाएका थिए । किरणलाई यसै प्रदर्शनलाई आधार मानेर सर्वोत्कृष्ट गोलरक्षकको उपाधि पनि प्रदान गरिए ।
चेम्जोङ सन् 2013 बाट नेपाली टोलीको नियमित गोलकिपरबाट स्थान बनाई राष्ट्रिय टिमका लागि खेल्न सुरू गरेका हुन् ।
नेपाले पहिलो पटक एसियाली फुटबल महासंघ ले आयोजना गरेको प्रतियोगिताको रूपमा 2016 एएफसी सोलिडारिटी कपको उपाधि जित्ने क्रममा गोलरक्षक किरण चेम्जोङको महत्वपूर्ण भूमिका रहेको थियो । लाओसबिरुद्धको सेमिफाइनल खेलको पेनाल्टी सुटआउटमा तीन पेनाल्टी रोकेर नायक भएका उनी नेपाली टोलीका नम्बर एक गोलरक्षकका रूपमा स्थापित भए ।
उनले 2018 मा सम्पन्न ओलम्पिक छनोटमा पनि जापानविरुद्ध उत्कृष्ट प्रदर्शन गरेका थिए । बंगलादेशमा सम्पन्न साफ च्याम्पियनसिपमा टोलीको कप्तानी समेत गरेका किरणको प्रदर्शन प्रभावशालि रहेको थियो ।
