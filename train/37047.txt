रैका राजवंश नागराजका वंशज मानिने जुम्ला र दुल्लुमा राज्यमुकाम राखेर कर्णालीक्षेत्रमा राज्यगरी बसेका राजाका पूर्वजहरू चापिल्ल, चल्ल हुँदै मल्ल, पदवी, पद, थरबाट परिचित रहन पुगेका थिए । विभिन्न नामका मस्टो अन्तर्गतका देबी देवतासँग सम्बन्धित यी राजाले आफ्ना ताम्रपत्रमा राईका भाषा भई, राईका माया चितोई, राइका, रायका, रैका, भनेर आफुलाई परिचित गरेको कारण यी राजालाई राइका अथवा रैका राजा भनिन्थ्यो । यिनका ताम्रपत्रमा पनि यो शब्द भेटिन्छ । जुम्ला र दुल्लुवाट डोटी कत्युरी पाल राज्य बिजय गरेर डोटीमा स्थापित भएको यो वंशजले डोटीमा रैका राजा नागीमल्लको समयदेखि रैकाराजा शाके 1480 रैका राजा भूपति मल्लको राज्यकालसम्म मल्लथरले परिचित भयो । यसपछि महिपति शाही शाके 1502 वाट शाही थर लेख्न थालेको इतिहास ताम्रपत्र बाट देखिन्छ । जुम्ला बाट डोटी गएको र रैका अथवा राईका बाट परिचित भएको कारण यस वंशजलाई जुमलाको रैका मल्ल राजा पनि भन्ने गरिएको हो । 
शौनक गोत्रीय, सूर्यवंशी, कुशको वंशज, विभिन्न नामका मष्टो देवता र मष्टोसँग सम्बन्धित स्त्रीरुपलाई कुलदेवता मान्ने रैका राजाका प्रमाणित मूल पुर्खा 12औं शताब्दीमा जुम्ला खारी प्रदेशमा देखापरेका नागराज थिए । इतिहासकारहरूका अनुसार यी राजा बौद्ध धर्मका अनुयाई थिए । 7औं शताब्दीमा दक्षिण भारत गंगाको मैदानबाट आदि शंकराचार्य सँगै आएका बैदिक आर्य राजपुतसँग कुमाउँ क्षेत्रमा टकराव हुँदा यी त्यहाँबाट उत्तर खारी प्रदेश प्रवेश गरेको भन्ने इतिहास भेटिन्छ । यिनका अभिलेखमा आफुलाई खस राजा महाराजा भनेर लेखिएको पाईन्छ । यी राजा हिमालपारी तिब्बतको खारी, गुंगे, पुरांग, ताक्लाखर क्षेत्रमा राज्य गर्दथे । 12औं शताब्दीमा यिनको आगमन जुम्ला क्षेत्रमा भयो । यिनैका वंशजहरूले राईका भाषा भई राइका ज्यु, राइका भन्दै राईका, रैकाको रुपमा परिचित भएका थिए । जुम्ला र दुल्लु यिनको राज्य मुकाम थियो । यसै वंशका राजा क्रचल्ल बि.स 1280 को दशकमा भएंकर बहादुर शासक थिए । यिनले कार्तिकेयपूरीको कत्युरी राज्य धोस्त गर्न दुल्लु ,दैलेख ,अछाम, बझाङ ,बाजुरा ,कालिकोट ,जुम्ला सहितका 10 मण्डलीक राजा को शक्ति संगठित गरेर कार्तिकेयपूरीको कत्युरी राज्य ध्वस्त गरेका थिए । यिनका अभिलेखमा यो कुरा उल्लेख छ । यिनका पुत्र अशोक चल्लले केदार भुमि बिजय गरेका थिए । केदार भुमि बिजय गरे भन्ने अभिलेख यिनले लेखाएका छन् । यसै वंशका सुर्यमल्ल, अभय मल्ल, नागिमल्लले डोटी कत्युरी पाल राज्य 14औं शताब्दीमा बिजय गरेका थिए । कत्युरी राजवंशको डोटी पाल राज्य विजय गरेपछि यिनको बसोबास डोटी क्षेत्रमा भयो । डोटीमा ताम्रपत्रमा रैका/राईका आदेशलेखाउने राइका अथवा रैका राजाको रुपमा चिनिए । गोरखाले बि.स 1847 मा यो राज्य बिजय गरेपछि यो राज्यको स्वतन्त्र हैसियत सकियो यसै वंशका बिष्णु शाही र पहाड शाहीले गोर्खाको अधिनस्त भएर 1855 सम्म राज्य गरेका थिए । यो वंशज जुम्ला र दुल्लु बाट डोटी आएपछि जुम्लामा कल्याल अछाममा सोवंशी, कालिकोट क्षेत्रमा रासकोटीको नियन्त्रण हुन गयो । यी राजाका अभिलेख केलाउदा 14औं सताब्दी पहिलेका अभिलेख अनुसार बौद्ध धर्म मान्दथे । 14औं सताब्दीपछि हिन्दू धर्मलाई अनुसरणगर्न पुगेको भेटिन्छ । यिनका देबी देवताबाट पनि धेरै कुराको बिषयमा तर्क गर्न सकिन्छ । 
युद्दको अभियानमा सिंजा का राजाले डोटी पाल राज्य बिजय गरेपछि पुरुष हरु सबै डोटी मै बसे र तेडी देवता आफ्ना देवताको भराँण जुम्ला बाट डोटी ल्याउन सिंजा गएको अवस्थामा त्यहाँ रहेकी राजाकी महारानी र तेडी मष्टोका बीच भएको करुणा मय श्लोक यस्तो छ ।जय हो..... गुरु ज्यू ....। तुमारी वाचा... । हे सिद्ध ज्यू..... तुमारी बाचा, आकाशका इन्द्र वलि देवता तो पन्ना भया, पातालका भूमेश्वरौ देवता हौ त पन्ना भया । हे नमो नमो पूर्वकी श्री पशुपति, पश्चिमकी माहाकालिका उत्तरकी मालिका त दक्षिणकी भुवानी उइत पन्ना भया । हे नमो नम.....। अव आयो सुनदेवी, शिलादेवी, लाटीदेवी, दूर्गादेवी, पगलेकी, कवलेकी, केदार, भुमेश्वरौ, ग्वासी समैजी, नन्देवी, वनदेवी, लाटीदेवी दूर्गादेवी ऐपार दुधधारी नमौ नवौ । अव आयो सुनदेवी, शिलादेवी, लाटीदेवी, दूर्गादेवी, पगलेकी, कवलेकी, केदार, भुमेश्वरौं लाटेश्वर,भोगेश्वर, गौडीबाघ, नवादेउ, खम्तडो, धारमोरे, छडी,बासकोटे अव आयो नमो नव अव आयो उक्यानी कुक्यानी दुधधारी कृष्ण मष्टमहाराज को पुत पन्ना भयो । डाँडाबाघ, गौडीबाघ ऐपार लाट वाउने देवता उत पन्ना भया । उत पन्ना भया । मष्टो महाराज उत पन्ना भया । ए नमो नम अव आया । अव आयो मौराकी भेष, कौछाकी कन्चुसाकी भेष सूर्जवंशी तेडी, लैजा हो गया सिंजाकी धाड, सिजाको सिजाकी को नेत्रकी झाल अरिङ्यालकी भेष, मौराकी भेष कई । सिजाको सिंजो हल्लायो, सिंजो चल्लायो, जव लाग्या रानी सिंजापति रानी धुड धुड रुन... । छाडीदे बुवा तेरा मेरा नेत्रकी झाल ऐसे तो पन्ना तो सूर्जवंशीका तेडी पुतकी होइ लैजा न वुवा तेरा सिंजाकी धाड, 
डोटी रैका मल्ल शाही राजाको जुम्ला र दुल्लु पश्चात डोटीमा स्थापित प्रमाणित वंशावली निम्न अनुसार छ । 
12औ सताब्दीका राजाधिराज नगराज देखि पृथ्बीमल्ल सम्मनको वंशावली तिब्बती वंशावलीमा पनि उल्लेख छ । 
कत्युरी राजवंशकत्युरी नरेशहरूको कुमाऊ कार्तिकेयपुरी राज्य धोस्तगर्ने राजा यिनै हुन् । यिनका अभिलेखमा पनि यो कुरा उल्लेख छ । कुमाऊँको बालेश्वर मन्दिरमा राजा क्राचल्लदेवको संस्कृत भाषामा लेखिएको एउटा ताम्रपत्र भेटिएको छ । त्यस अनुसार क्राचल्लले वि.स.1280 मा कुमाऊँमाथि विजय प्राप्त गरेका थिए । त्यस वखत उनको राजधानी दुल्लु नजिकै श्रीसम्मपन्न नगरमा थियो । क्राचल्लका छोरा अशोक चल्लले त्यस भन्दा अझै पश्चिमको गढवाल विजय गरेका थिए । गढवाल गोपेश्वरको अभिलेखमा अशोक चल्लले आफ्ना सर्वगामिनी सेनाद्वारा केदारभूमि विजय गर्नु भयो भनिएको छ । 
अशोक चल्ल/मल्लको पालामा खश अधिराज्य अन्तरगत कर्णाली प्रदेश,गण्डकी प्रदेश,खारी प्रदेश, केदारखण्ड समेत समावेश थियो । यो एउटा ठूलो साम्राज्यनै थियो । अशोक चल्ल पछि उनका छोरा जितारी मल्ल राजा भए जितारी मल्लको पालादेखि खश राजाहरुले नेपाल उपत्यकामा आक्रमण गर्न थाले । गोपाल वंशावली अनुसार वि.स.1344 देखि 1391 सम्म नेपाल उपत्यकामा जितारी मल्ल, रिपु मल्ल, आदित्य मल्ल, पुण्य मल्लले आक्रमण गरेका थिए । 
शाके 1238 
 
शाके 1279  रहेको प्रमाणित हुन्छ | त्यो ताम्रपत्रमा रैका/राईका आदेश उल्लेख छ । त्यही "राईका आदेश" भन्ने सब्द नै " रैका /राईका " बनेको हो । त्यसकारण डोटीको मल्ल/शाही राजालाई "रैका राजा " भिनिन्थ्यो ।
शाके 1289 ,
शाके 1298 
शाके 1306 -1315 का कुलदेवता प्राचीन बागेश्वर जसलाई डोटी डडेल्धुरा क्षेत्रमा भागेश्वर भनिन्छ यी देवतासंग तँ देवता होइनस् तँलाई म मान्दैन तँ भन्दा म ठुलो हुँ भन्दै भागेश्वर को अवहेलना गर्दै विवाद गरेपछि भागेश्वर ले नागी मल्लको बिथिति मचाउँदा नागिमल्लले भागेश्वरसंग हार स्वीकार गर्दै मानव कलंकको रुपमा रहेको डोटी क्षेत्रमा देउका देउकी प्रथा चलाएका थिए । यस वंशका वृद्दव्यक्तित्वहरूले आफ्ना जिजुबाजेको मुखबाट सुनेअनुसार पनि वहाँहरूको पूर्वज जुम्लाबाट डोटी आएको हो । जुम्लाबाट जारी गरिएका यी राजाहरूका अभिलेखहरूमा यिनले आफूलाई खस राजाधिराज भनेको भेटिन्छ । त्यसैले इतिहासकारहरूले यी राजालाई खस राजा भनेर लेखेका छन् । डोटी बिजय गरे पछि यिनले खस भन्ने शब्द प्रयोग गरेनन् तर रैका भन्ने शब्द भने प्रयोग गर्दै रहे, त्यसैले यस खान्दानका राजाका ताम्रपत्रमा रैका भन्ने शब्द भेटिन्छ । यिनै राजाका ताम्रपत्र ,अभिलेख अनुसार नेपालको संविधान 2072 मा खश आर्य भनेर ठकुरी ब्राहमण सहितकालाई उल्लेख गरेको हो । )
शाके 1317 
शाके 1336 
शाके 1353, 
शाके 1369, 
शाके 1390, 
शाके 1399-1404 ,
शाके 1419, 
शाके 1419, 
शाके 1428-1444, 
शाके 1477-1494, 
शाके 1480 -, 
शाके 1502, 
शाके 1518-1520, 
शाके 1525-1540, 
शाके 1536-1555 ,
शाके 1559-1594, 
शाके 1593-1607 ,
शाके 1610-1641 ,
शाके 1642-1648, 
शाके 1682-1694, 
शाके 1708 - 1712 गोर्खा राज्य बाटकब्जा गरिएका रैका स्वतन्त्र राजा ,
शाके 1713 बि.स.1848, 
शाके 1720 बि.स.1855 यस वंशजका ठकुरीहरू डोटी, डडेल्धुरा, बझांग, कैलाली ,कञ्चनपुर र भारतको सिंगाही,लखनउ क्षेत्रमा रहेका छन् । डोटी रैका राजाका वंशज भनेर चिनिन्छन् । जुम्लाबाट आएको यो वंशले डोटी पालराज्य बिजय गरेपछि राज्यमुकाम अजयमेरु, निरोलीसम्मन कब्जा गर्यो, अजयमेरुबाट बिस्थापित भएपछि राजपुरहुँदै गनैगौडा डोटीमा दरवार बनाएर बस्यो, यसै स्थानमा गोर्खाले कब्जा गरेर यहाँको दरवार नस्ट गरेको थियो । आज यो दरवार भाग्न अवस्थामा छ ।
शौनक गोत्रीय राइका / रैका कुलका : मल्ल, र निमाउने हुन् । जुम्ला भामगाउँमा तेडी देवताको स्थापना छ | यस देवताको स्थापना गडसेरामा नागीमल्ल राजाका वंशजले गरेको भनाइ पाईन्छ । रैकाराजाले तेडी देवतालाई पूजा आराधानाकालागि त्यस भेगमा जमिनगुठ दिएकाछन् । डोटी राजा रुद्रशाहीका पालामा वि.स.1687–94 देखिका अभिलेखमा तेडी देवताको उल्लेख पाईएको छ । यी राजाले वि.स.1687 मा यस तेडी देवतालाई भूमीदान दिएका थिए । त्यस्तै वि.स.1765 मा रैका राजा मान्धता शाहीबाट विनलो परियोको पानीघट्ट र ऐरी भन्ने खेत संकल्पगरी दिइयो भन्ने उल्लेखगरी तेडी देवतालाई गुठ चढाएको बताईएको छ ।
बझाङ्गी राजा शक्ति सिहले साके 1365 देखि बझाङ्गको ढँडारमा मष्टो देवता स्थापना गरी आप्mना कुलदेवता मानेकोमा त्यो परम्परा अझै रहेको छ । वि.स.1833 मा गजपती जोईसीद्वारा लेखिएको ग्रहशान्ति विवाह पद्दती नामक हस्तलिखित पुस्तकमा ग्रमादि देवतालाई हवन दिनु पर्ने क्रममा कुलदेवता कलंकी देवता मष्टा मण्डाल्नी, कालिका, मालिका, ठिँगेल्नी, चुगेल्नी ,नौकोटी दुर्गा, पुग्याल्नी आदि ग्रामदेवताको उल्लेख रहेकोछ ।
नेपाल सरकारबाट वि.स.1863 मा आछाम विनायकका पूजारी सुपारिपाध्याय, जसु धामी र चाउरु धामीलाई लेखिएको पत्रमा उप्रान्त आछामका राजाहरुले श्री कालासिल्ला मष्टादेवतालाई चढाएको गुठ पश्चिम आउन्या श्री चौतरिया काजी अछामका अमालीले पनि थामी दियाको रहेछ आदि लेखिएको छ । 
नेपाल सरकारबाट वि.स.1895 मा जुम्ला खत्याड दराका जसिवन्त थापा, जगदेव रावल र विश्राम राउतका नाममा जारी गरिएको रुक्का मोहरमा श्री रुमाल मष्टो र श्री खेस्माली भवानीको धुपवत्ती चलाउन सालिन्दा 3÷3 रुपैया प्रर्दान गरिएको पाईएको छ । त्यस्तै रास्कोटी ठकुरीहरुका कुलदेवता क्षेत्रपाल मष्टो र इस्टदेवी वंदाशैनी तथा अछामका सोमवंशी शाही ठकुरीहरुका कुलदेवता मष्टो र ईष्टदेवी बन्डाल्नी वताईएकोछ
बनलेख गाउँ विकास समिति वार्ड नं 1 बानेडुग्रासैनका शेरबहादुर भट्टराईदेवी डोटी रैका राजाकी कुलदेवी हुन । यिनको पूजा कार्तिक शुक्लपुर्णिमा, माघशुक्ल पुर्णिमा र जेठ शुक्ल पुर्णिमामा हुने गर्दछ । पुर्णिमाको दिन भगवान गौतमबुद्धको जन्म भएको दिन मानिन्छ । यस कारण प्रत्येक पुर्णिमाको दिन बुद्धधर्मको लागि महत्वपूर्ण दिन हो । बुद्धधर्मसँग शैलेश्वरीको सम्बन्ध के छ त्यो अनुसन्धानको विषय होला तर डोटी रैका राजाकी कुलदेवी मानिने यी शैलेश्वरीसँग रैका राजाका कुलदेवताहरु सम्बन्धित छन् । सिलगडी नगरपालिका वार्ड नम्बर 5 धामीगाउँ निवासी तेडी देवताका धामी वर्ष 66 का डम्मर सिं पार्कीका अनुसार 
डोटी दिपायल देखि दक्षिण तर्फ रहेका तीन गाउँ विकास समितिहरु भूमिराजमाण्डौ, कपल्लेकी र मुडेगाउँका बीचमा स्थापित र तीनवटै गाउँ विकास समितिका मान्छेका साझा देवता कपल्लेकी केदार हुन् । कपल्लेकीका चारैकुनामा स्थापित गणमानिने देवताहरु 
नोट- डोटी वोगटानमा रहेको मान्यता अनुसार- 52 दलको धनी खापरे भयो उता 52 दलको धनी कार्तिकेय भएको कारण खापरेसँग युद्ध जित्न कठिन हुँदा सूर्खेतबाट भैरौवेताल ल्याएर 53 दल बनाएपछि मात्र कार्तिकेय ले खापरेलाई वोगटानबाट खेद्न सकेको कुरा बताईन्छ । मष्टाको उग्ररुप मानिने र जेठो मष्टो ढँडारमष्टो हो । ढँडार मष्टो र खपरेको तिथि र मितिमा कपल्लेकी केदार, शिखर र त्यहाँको कटारी मल्ल देवता पूजिने भएका कारण खपरे भनिएको नै यिनै कटारी मल्ल हुन । वैतडी क्षेत्रमा खपरेको चैत भनेर अठौत मल्लको चैत सुनाउँने गरिन्छ । वोगटानमा ठाँटीमर्काल र उनको खापरे देवता भन्ने गरिन्छ । ठाँटीमर्काल भनेका कोहुँन भन्दा राजपुरे राजा भनिन्छ । यस कारण राजपुरे राजाका देवता कटारीमल्ललाई खपरे भनिएको हुँन् सक्छ ।
बझाङको चिर क्षेत्रका मल्लको कुलदेवता सम्बन्धमा चिर खल्पटा माइति बताउँने वर्ष 85 की करुणा पाल भन्नु हुन्छ की मल्लहरुका श्रीमति दाडेमष्टाका अधेगा हुँने गर्दछन् । दाडेमष्टो काम्दा मल्लकी ठकुरानीहरुको दृष्ट्रि नपरोस भनेर छेउलो हालेर काम्ने गर्दछ । बझाङमा मल्लहरुले भमदेली देवताको जाँतमा जानै पर्ने हुन्छ । यो देवतामा वोकाको वलि हुन्छ । देउकी पनि चढाउँने गरिन्थ्यो । भमदेली मल्लको कुलदेवता हो । यस देवताका धामी र भंराणी क्षेत्री जातिका छन । भने धामी गाउँमा बसोबास भएका जोशी ब्राह्मणहरु पूजारी छन् । भमदेलीको मन्दिर गर्खामा छ । बझाङको चिर, सुदडा, रायल, सन्सु र सेरामा मल्लहरुको बसोबास छ । त्यहाँका मल्लका देवता 
पालहरुमा कैलपाल, निलपाल, देउपाल, सुरपाल, सहपाल र सुनपालले देवताको रुप लिए जस्तै मल्लहरुमा 
नोट- अछामी राजाको अत्रि गोत्र डोटी खत्याडीका मिश्र ब्राह्मणको गोत्र हो भन्ने मान्यता छ । जुम्ली राजाकी हरमता मैयाँको विवाह यिनै अत्रिगोत्रिय मिश्र ब्राह्मणसँग भएको र जुम्ली राजाकी मैयाँसँग विवाह गर्ने मिश्र ब्राह्मणलाई जुम्ली राजाले अछाम क्षेत्र दाईजो दिएको किवदन्तीसँग नागी मल्लवंशजका कफलेकी केदार र कटारी मल्ल देवतासँग डोटी खत्याडीका मिश्र ब्राह्मण साथ साथै देखा पर्नु यसैको उदाहरण हो । मिश्र ब्राह्मण पहिले जुम्ली राजाका गुरु पुरोहित थिए । जुम्लाको खत्याड भन्ने स्थानबाट आएर बसेकोले यिनको बसोबास भएको स्थानलाई पनि खत्याडी भनिएको हो । अझै पनि जुम्लाबाट डोटी आएका मानिने राइका राजाका कफलेकी केदार र कटारमल्ल देवतासँग डोटी खत्याडीका अत्रिगोत्रिय मिश्र ब्राह्मण खान्दानका शाखा सन्तानको भूमिका भाद्रशुक्ल अनन्त चर्तुदशीको जाँतमा देखिन्छ ।  अछामी राजाका पूर्वजद्वारा जारी भएको ताम्रपत्रमा यस्तो लेखिएको छ । यसले पनि माथिको विषयलाई पुष्टि गर्दछ । जस्तै– ओम स्वस्ति अत्रि गोत्रस मुत्पन्नौ इन्द्र चन्द्रो नृपदरो ....श्री शाके 1350 समय मार्ग्सिर सुदि अस्टमय रबिदिने चन्द्रब्रहम ्रइन्द्रब्रहम दुवै रजवारको आदेश......भनेर अछामी राजाकापूर्वज चन्द्रब्रहम र इन्द्रब्रहमको ताम्रपत्र छ । बि.स 1567 फागुन सुदि एकादशीको हरिब्रह्मको ताम्रपत्रमा पनि हरिब्रहम भूमिदाताको रुपमा उल्लेख भएतापनि यसमा हरिब्रहम रजवारको आदेश भनेर अधिनस्त राजाको हैसियत देखीएको छ । त्यस समयमा अछाम राज्य जुम्ली रैका अधिनस्त राज्य थियो । जुम्ली रैका राजाकी राजकुमारीसँग अत्रि गोत्रीय ब्राह्मणको बिबाह हुँदा रैका राजाबाट अछाम राज्य दाईजो पाएको मानिने अत्रि गोत्र, सोमवंशी यो वंशज ब्रहम, बम्म, शाही,शाह भएर चिनियो ्र यो राज्यको उत्तरार्धमा राजामहाराजको हैसियत यस राज्यलाई पनि भयो । अत्रिगोत्रिय ब्राह्मण, रैका र अछामी राजा गरी यी तीन थरी पनि मष्टो देवतासँग सम्बन्धित छन् ।
स्थानीय जानकारहरुका अनुसार-श्रोत- कोमल प्रसाद भट्ट, वर्षः 69, सुब्बासाप, भारद्वाज गोत्रीय, भागेश्वर कूलदेवता, गडसेरा गाविस वार्ड नम्बर 9, भुलखेत हाल श्रीपुर गाविस वार्ड नम्बर 2, भँुयारा, तेडी देवताका करिया 12 गाँइ रैका शाही र खडायत हुन् । खडायत भनेका लगाएको काम गर्ने वाला हुन् । पातली थरका क्षेत्रीहरु गैरिलेकको मालिकामा समावेस हुन्छन् । तेडी पूज्ने स्थान गैरीलेकको मालिकामा छ । चोखालको पनि तेडी पूज्ने स्थान अलग छ । तेडी सच्याउँदा कश्यप गोत्रीय वोहराको गादी र तल्लो चोखालको पोेटेलो भएर मात्र सच्चिने गर्दछ । तेडीका अन्य पनि करिला छन् । तेडीको देव कचहरीमा निर्णय हुन्,नसकेको कुराको निर्णय भुलखेतका भारद्वाज गोत्रीय भट्टले भनेको कुरा निर्णायक हुन्छ । भारद्वाज गोत्रीय भट्टलाई तेडीको जेठो टीको तिलक वनाउनुभन्दा पहिले सुरुवाबाट लगाई दिने गर्दछन् । तेडीका धामी र भँराणे खड्यात छन् । तेडीका पूजारी मष्टोलाई कुलदेवता मान्ने चिउर्याल भाट÷भट्ट बामनका भैयाद मानिने कश्यप गोत्रीय जोशी छन् । पहिलेका दिनमा दानसिह खडयतका दुई भाइ थिए । ती दुई भाइमा एक जना धामी र एक जना भँराणे भए कालान्तरमा यी दुई जनामा आपसमा झगडा हुन् गयो । प्रसादे खडयतको छोरी मरी त्यो लास तेडीको सिहासनमा राखि दियो । धामीपट्टीको मानिने प्रसादेको अपुताली भयो । 
तेडी पुजन विधि— भारद्वाज गोत्रीय भट्ट ब्राह्मणले वेद पढी दिने, अत्रि गोत्रका ओझाले कर्मकाण्ड गर्ने र कश्यप गोत्रीय जोशीले पूजन गर्ने गर्दछन् । यस देवताको बयाँल हुन्छ । बझाङमा पनि ढँडारमष्टा को पूजा सुवेडा गाउँका भारद्धाज गोत्रीय सुवेदीले गर्नुपर्दछ । भातेखोलाका जोशी र सुवेडाका कुशाभट्टका सन्तानले यस देवताको पूजा गरेको भन्ने छ । यस मानेमा गडसेराको भातेखोला, निमाउने देवता र ढँडारमष्टोको सम्बन्ध कुनै न कुनै रुपमा एउटै छ । श्रावण शुक्ल पुर्णीमामा मालिका पूजे पछि मात्र तेडी देवता पूजिन्छ । तेडी देवताको स्थापना रहेको स्थान भन्दा माथि गडसेरा गाविस वार्ड नम्वर 7 धामी गाउँदेखि माथि रहेको डाँडालाई गैरीलेक भनिन्छ । यसै डाँडाको टुप्पामा मालिकाको स्थापना रहेको छ । रैकाराजा मल्लबाट शाही भएपछि तेडी देवता चार पटक पूजिन थालेका हुन् । 
तेडीसँग सम्बन्धित अन्य देवताहरु 
निमाउने/निभाउने — रैका शाहीको कुलदेवता निमाउने हो । तेडी देवता निमाउनेका घोडा चढ्दछ । कार्तिक शुक्ल सप्तमीका दिन “अनामजेली” भन्ने घरमा निमाउने पूजिन्छ । त्यस दिन 12 गाँई शाही र कठायतहरु आउने गर्दछन् । राती 12 वजे निमाउने पूज्ने गर्दछन् । यसको विहान वँयाल गरेर तेडी माँडौमा तेडी पूजिन्छ । 
निमाउनेलाई सेती पारी गिरिचौका तिर “दाडेबाघ ” पनि भन्ने गरिन्छ । 2036 सालको जनमत संग्रहमा गडसेराका कोमल प्रसाद भट्ट बझाँग गएका रहेछन् । बझाँगबाट घर फर्कदा गिरी चौका क्षेत्रमा बास भएछ । त्यहाँ निमाउनेको जाँत भइरहेको हुँदा त्यो स्थानमा गएछन् । निमाउनेले त्यहाँ मुखका दाँतले बोका काटेर बाहिर मिल्काई दियो । यो देखेर अचम्म लागेको कुरा भट्टजीको छ । उनी भन्छन् त्यहाँ गडसेराका मान्छेलाई “कालाखोला” को मान्छेभन्दा रहेछन् । भित्र बोलाएर गडसेरा निमाउनेकालागि भोकर, दमाउ सहितका सामन लैजा भनेछ । तर त्यो सामान भट्टजीले ल्याउन मानेनन् । निमाउनेलाई खप्तडमा बसेका कारण “खापरे” पनि भनियो ।
लडुओझा पूजारी, कनैया धामी, 12 गाउँको पोखलो पाउने, तवज कुण्डको अविच्छलो पानी, लडुओझा पूजारी कनैया धामी.......दिपायल गोदरे गाडको वारी र पारी तेडी र दूर्गा मांडौं छ । यी दूवैमा पूजा हुन्छ । 
डोटी जिल्लाको गिरिचौका गाउँ विकास समिति अन्तरगत गिरिचौका भन्ने स्थानमा तेडी देवताको मूलमाणौ छ । त्यहाँको मान्यता अनुसार माणौ रहेको क्षेत्रमा बसोबास गर्दैआएका ढाँट थरका क्षेत्री जातिका एक जना मान्छेले बल्लजोती रहँदा, हलोको फाली लागेर रगत बग्यो । के रहेछ भनेर हेर्दा त्यहाँ जमिन मुनि दविएका देवता देखिए । यसपछि सिल्लका क्षेत्री अधिकारीले आप्mनो साथमा रहेको भैंसीको दूधको पारो खन्याएको र ढाँट क्षेत्रीले शरीरमा ओडेको खास्टो ओडाएपछि हल्ला भयो । सबै आई हेर्दा त्यहाँ तेडी देवता रहेछ भनेर थाहा भयो । त्यसपछि त्यसलाइ देवताको रुपमा गिरिचौका गाउँको बीचभागमा स्थापित गरी मान्न थालेको बताईन्छ । त्यहाँ तेडीले ढाँटजातिलाई पिता र अधिकारी जातिलाई माता भनि सम्बोधन गर्दछ । त्यहाँको काँणा बस्ने थापा जातिलाई धामी र भँराणी, खतेडागाउँ बस्ने ओझा ब्राह्मणलाई पूजारीको जिम्मेवारी दिई प्रतिवर्ष असोज नवरात्री, दशैंपछि तेडी देवताको जाँत हुँने गरेको पाईन्छ । 
तेडी देवताको मित दाडेमष्टो भएकोले दुवै थरीसँग–सँगै रहने गर्दछन् । दाडेमष्टो पशुआहारमा निकै प्रशंन्न हुँने भएकोले उसलाई औधिखुसि बनाउँन । 64 वोकाको वलि दिनेगर्दा डाँणावागको धामी काँपेर त्यहाँ रहेका 64 वोकालाई एक–एक गरी दाडेमष्टाको धामीलाई दिँदैजाने र दाडेमष्टाले तेडीका साम्ने ती सबै बोका दाँतले दनादन काटी शिर एकतर्फ ढाडअर्को तर्फ बनाउदैजाँदा त्यहाँ वगेको रगत तेडी धामीको शरीरमा नपरेकोले तेडीलाई निर्मासीको सज्ञा दिएको बताईन्छ । यहीबाट तेडीलाई दुधचढ्ने र तेडीको साथमा रहेको दाडेमष्टोलाई वलि चढ्ने चलन चलेको हो । बझाङ दाङाजी बाहबाटामा तेडी माँडौ छ । दाङजी निवासी एक जना गिरिचौकाामा तेडी दर्शन गर्न आउँदा उनले त्यहाँ देवताको आगनमा कुनै निर्जिव धाँतुआकारको फटेग्रो उफ्रनलागेको देखे । त्यसपछि त्यसलाई समाति ल्याई आप्mना अग्रजलाई देखाए । स्थानीय धने खड्का नामका एक जनाले धामी काँपेर त्यो फट्ग्रो नभई तेडी देवताको रुप हो भने । त्यसपछि सबै जम्मा भई त्यसलाई स्थापित गरेर पूजा चलाएको बताईन्छ । थलारी सिहले तेडीलाई बाजे र तेडीले थलारी सिहलाई नाती भन्ने गर्दछ । यो विषय खोजपूर्ण छ । स्रोत ः व्यासाचार्य खेमराज ओझा, पश्चिम गुठी, दर्शन ग्रन्थ पृष्ठ 192
तेडी निर्मासी हुन् । खापरे वलि खाने हुन् । तेडीको मूलस्थान डोटी गिरीचौका हो । तेडीको स्थापना नजीक खापरको पनि स्थापना गरिएको हुन्छ । कालान्तरमा यो खापर 64 बोकाको बलिखाने गर्दथ्यो । यसको भयावहरुप थियो । दाँतले बोका काट्ने गर्दथ्यो । बोकाको खून खानसक्ने उजिर परे छिनोफानो गर्ने गर्दछन् । त्यसैले खप्तडको खापरे र तेडीको नजिकको सम्बन्ध छ । खापर हिँसावादी र तेडी अहिँसावादी हुन् । यी दुवैसँगै रहन्छन् । डोटी गडसेरा र सेती पूर्वका स्थानहरु गिरीचौका, बझाँङ्ग, अछाम सहितका क्षेत्रमा ठाउँमा ठाउँमा तेडी र खपरेको स्थापनाहरु पाईन्छन् ।
स्रोत- दीर्घराज जोशी, कश्यप गोत्रीय,पहाड गडसेरा, हाल धनगडी हसनपुर गैरालेक मालिका पूर्णिमामा पूजिन्छन् । मालिका पूजिए पछि मात्र तेडी र निमाउने अन्तरगतका देवताहरु पूजिन्छन् । यो स्थान तेलेको लेकदेखि दक्षिण पश्चिममा रहेको छ । तेडीको “अनामजेलीभराँड” लाई भँराडे र पूजारी मात्र गएर पूज्ने गर्दछन् । तेडी 12 गाँई शाहीहरु आएपछि पूजिन्छ । यो रैका शाहीको कुलदेवता हो । गडसेरामा रहेको तेडीको माडौ रैका शाहीका पूर्वजले तामाले छाएका छन् । त्यहाँ तामाको गजुर छ । रैका शाही खान्दानका शंकर शाही डोटी जिल्ला सभापती भएको समयमा वजेट छुट्ट्याएर तामाको गजुर बनाएका हुन् । तेडीको पाईतलो गडसेरा हो । नाभी दिपायल हो, भने तेडीको शिर गीरचौका हो । गीरचौकामा तेडी पूज्दा गडसेराको तेडी पूज्ने पूजारीको खोजी हुन्छ । शाला गाउँका खड्यात, पुनेवाटी खडयत र शाहीहरु तेडी पूज्ने गर्दछन् । यस तेडीका धामी र भँराणेहरु पनि खड्यात थरका क्षेत्रीहरु छन् । तेडी दूधधारी देवता हुन् । यी चैत्र अष्टमीको नवरात्री र मार्गशुक्ल अष्टमी गरी दुई पटक तेडी पूजिन्छ । निमाउने, वेताल, किमकडे, पँरणे र निराल पँञ्चरात्री बस्ने यी सबैको मिलाउने भएपछि तेडी सच्याउन पनि यी सबै बस्नु पर्दछ । किमकडे चोखालको कुलदेवता हो । निराल रावल पातलीको कुलदेवता हो । वेताल पनि रावल पातलीको देवता हो । निमाउने देवतालाई बोकाको बलि गर्नु पर्दछ । नोटः— मध्यकालमा जुम्ली राजाहरु मालिकाको ठूलो श्रद्धा र सम्मान गर्दथे । जुम्लाका राजा त्यहाँको छिनासिम दरवारबाट आप्mना भारदारहरु मार्फत वर्षेनी सरजाम र भेटी लिएर तीन चार दिनको बाटो पैदल हिँडी मालिकाको पूजा गर्न वाजुराको बडिमालिका पुग्दथे । यस मानेमा जुम्लाबाट डोटी आएका रैका राजाले श्रावण शुक्ल पूर्णिमाका दिन मालिका पुजिय पश्चात रैका राजाका अन्य देवता पूजिनु स्वभाविक हो । यसैक्रम अनुसार गैरीलेक मालिका पूजिय पछि लगतै तेडी र अन्य देवता पूज्ने चलन डोटी गडसेरा क्षेत्रमा चलेको हो । 
स्रोत- धामी खलक मानिएका गेहेन्द्र बहादुर खडयत वर्ष ः 71 र अमर बहादुर खडायत वर्ष- 60 गडसेरा गाउँ विकास समिति 8 धामीगाउँ हाल श्रीपुर गाविस 5 जमुनाघारीतेडीका धामी धनेवस्तीका खडायत थिए । पछि भीमसेनका हिडिम्वाबाट जन्मेका पुत्र घटोत्कछ वा घटाल कुलदेवता बताउने डडेल्धुरा सोलफरबाट गडसेरा गएका खड्यात धामी भएका हुन् । धनेवस्ती क्षेत्रका खडायत भँराणे भए । धने बस्तीका खडायत धामी र भँराणे भएको समयको एक घटना यसप्रकार छ । एकदिन तेडीको जाँत भएको दिनमा धनेवस्तीका खडायत तेडीको गादीमा बसेका थिए । उता घरमा धनेवस्तीका खडायतको एक्लो छोरो मरेछ र घरकाले त्यो लास ल्याएर तेडीको गादीमा फालिदिए छन् । यसबाट विवाद भएछ । यसै दिनबाट सोलफरिका खडायत धामी भएका हुन् । जनैपूर्णिमा भाद्रमा मालिका पूजिन्छन् । मालिकाको स्थानमा निमाउने जाँदैन तेडी जान्छ । मालिकाको स्थानमा पनि तेडी पूजिन्छ मालिकाको माँडौभित्र तेडी नाँच्ने गर्दछ । निमाउने देवता आपूmलाई 52 दलको धनी हुँ भन्ने गर्दछ । निमाउने पनि दुई वटा छन् । 
हाम्रो खान्दानको कुलदेवता तेडी कार्तिक पूर्णिमाका दिन र जेष्ठ पूर्णिमाका दिन पूजिन्छ । यस तेडीलाई दुई किसिमबाट पूज्ने गरिन्छ । तेडी देवतामा दूध पनि हाल्ने 3÷4 मीटर दुरमा लगेर छेउलो हाली बोका काटी बलिदिने गरिन्छ । दूध हाल्ने स्थानलाई शिला भन्ने गरिन्छ । यहाँ गाई वा भंैसीमध्ये दुवैको दूध हाल्ने चलन छ भने निमाउने देवतामा बोकाको बलि मात्र गर्ने गरिन्छ । डुमराकोटमा तेडीका धामी छैनन् । तेडीका पूजारी डुमराकोटमा ओझा थरका ब्राह्मण छन् । डुमराकोटका शाहीको मट्टे तथा कुलदेवता निमाउने हो । 
हाम्रो खास कुलदेवता निमाउने हुन् । यसका धामी पार्की र तिरुवा जातका तलजाति छन् । तेडी देवता पनि कुलदेवता हो । यसका धामी र भँराणे खडायत जातका छन् । पूजारी कश्यप गोत्रीय जोशी छन् । 12 गाँई ठकुरी भनिएका हाम्रा भाइ भैयाद र 12 देउरा देवता आएपछि पूज्ने काम हुन्छ । 
तेडी देवताको धामी सामु विरामी बालक लगेर पुछ गर्दा तेडीले भनेछ “तेई म ढल्ल नईदिउ हेर, त्यो ढलीगए त, म पनि ढली जाउलो” भनेछ घरमा बालक मरिसकेको थियो । फेरि तेडीका धामीलाई सोध्नी तथा पुछ गर्दा अझ त्यही भनेछ “त्यई ढल्ल नई दिउ हेर त्यो ढली गए म ब के गरुलो म पनि ढली जाँउलो” भने पछि रीसले चुर भएका शाहीले खुकुरी निकालेर तेडीको धामीको घाँटी काटी दिएछन् । त्यसपछि शाहीहरु गढसेरा छोडेर मस्से आएका हुन् । तेडीको धामी काटेका कारण तेडी जाँतमा मस्सेका शाहीका परिवारले दण्ड स्वरुप केही दिनु पर्ने हुन्छ । निमाउने देवता तेडीले पछि लगाई दिएको देवता हो । निमाउनेकोथान डोटी दिपायल राजपुरको लोकसेवा आयोगको घरनजिक पनि थियो । राजपुरमा सहजपुरका शाहीको डोटी राजाबाट भाइ भागको जग्गा पनि छ । 
डोटी राजपुरबाट आएर गडसेरा चौकीबसे चौकीबाट आएर सहजपुरक्षेत्रमा बसेकाहुन । पूर्वजहरु जुम्लाबाट आएर गडसेरा बसेका थिए । गडसेराबाट राजपुर तिरगएकाहुन । गोबर्धन शाही, रण बहादुर शाहीहरु यही कुरा भन्ने गर्दर्थे । मेरा बुवा दल बहादुर शाहीले पनि जुम्लाबाट गडसेरा आए त्यहाँबाट राजपुर गए फेरी राजपुरबाट गडसेरा चौकी आएर चौकीबाट मस्से सहजपुर आएकाहुन भन्ने गर्दर्थे । यही सुनेको हुँ जेठा बुवा तिलक बहादुर शाही पनि जुम्लाबाटै आएको बताउँने गर्दर्थे आज यी सबैको स्वर्गे भई सक्यो भन्दै वर्ष 72का लोक बहादुर शाही थप्छन् । निमाउने देवताको भँराण शाहीका घरको माथिल्लो तला को कुण्डामा राखेको हुन्छ । निमाउनेलाई पुज्ने बोका पनि पाँणमा लगेर तलबाट रुडी रुडी गरी काट्ने र रगत त्यही भित्तामा छर्कने गरिन्छ । बाहिर बोका काट्दैनन् । यहाँ सुनारी घर भएका शेर बहादुर शाहको घरमा निमाउनेको भँराण छ । शेर बहादुर शाह हाल निमाउनेका भँराणी छन । निमाउनेका धामी पनि यिनै शाही खान्दानकै निम बहादुर शाह छन् । निमाउने तेडी देवताको घोडो हो । हाम्रो खास कुल देवता निमाउने हो । निमाउनेको जाँत पंचमीमा हुन्छ । पहिले गोबर्धन शाही धामी भएको समयमा बोका वलि गर्ने गर्दर्थे हाल बोका वलि गर्न पनि छाडी सकेकाछन् । निमाउनेको भँराणमा दमाउ, भोकर, घाँट, आलिम, धाजा दक्षिणाको पैशा रहेकाछन् । राणा शासन पूर्व शाही थर लेख्थे । प्रजाराज चलेपछि शाहथर लेख्न थालेकाहुन । प्रजाराजका नेताले राणाराजमा दवेको देश, प्रजा राजमा अगाडि बढ्दै जाँऊ भन्ने नारा लगाएका थिए । 
नोटः दिपायल सिलगडी नगरपालीका गोदरेगाडको वारी र पारी तेडी र दूर्गाको माण्डौ छ । यी दुवैमा पूजा हुन्छ । डोटी रैका राजाको तेडे बामन र दूर्गा नामकी राजकुमारीका बीच अनैतिक सम्बन्ध हुन गएकोकुरा थाहा पाएपछि तेडे बामनको हत्या गरियो । यस कुराले राजाकी राजकुमारीलाई दुखित बनायो र उनले आत्म हत्या गरिन । यिनको ईच्छापूर्ण नभएको र हत्या गरिएकाले पिचास भएर रहनगए । यस पछि यी दुवैले रैका राजाबाट देवताको रुपमा पुजिने मान्यता पाएका हुँन्
बझाङमा बसोबास गर्ने रैका मल्ल खान्दानकाहरु आप्mनो कुलदेवताको रुपमा कैलासलाई लिने गर्दछन । बझाङ र बाजुराको कैलासको सम्बन्ध एउटै बताईन्छ । बाजुराको कैलास देवताको सम्बन्धमा कैलासका डागर परिवारका कमल बहादुर खत्रीका अनुसार कैलास दुई वटा छन् । एक चीनबाट आएको र अर्को बाजुरा क्षेत्रको स्थानीय कैलास चीनबाट आएको कैलास आगोमा पस्दैन । नाँच्दा घाँटीमा खाक्कर घुङुराको माला लगाएर हातमा चौरीको पुच्छर समाती नाच्ने गर्दछ र चाईनीज भोटे भाषा बोल्छ । चाईना कैलास कालीकोट भुमरा गाउँ विकास समिति क्षेत्र सहितका सेतीपारिका विभिन्न स्थानमा छ । भने बाजुरा काँणाकोट पचाडामा रहेको कैलास यहाँको स्थानीय कैलास मानिन्छ । यसलाई कैलासऋषी पनि भन्ने गरिन्छ । कैलास बोकाको बलि खाने देवता हुन् । यी देवताका धामी भँराडे खत्रीहरु छन् । यी खत्रीलाई डाँगर भन्ने गरिन्छ । कैलासका 12 भाइ छन् । कैलासलाई सहयोग गर्न यी सबै आउँछन् । यी सहयोगीहरु कुखुराको बलि खान्दान यिनका नाम यस प्रकार रहेकाछन् । 
कुनै मान्छेलाई मार्नु छ वा देवता लगाउनु छ भने बाख्रा वा कुखुरा जिउँदै ऋषिकैलासको मन्दिरमा झुण्डयाउनु पर्दछ । जतिखेर झुण्ड्याको पशु पन्छि मर्दछ । त्यतिनै खेर जसलाई मार्न झुण्डाएको हो त्यो पनि मर्दछ । भन्ने विश्वास यस क्षेत्रमा रहेकोछ ।
खप्तडको लेकदेखि पूर्व अछाम, बाजुरा पश्चिम दक्षिणमा डोटी उत्तरमा बझाँङ्ग गरी चार जिल्ला पर्दछन् । यी चार जिल्लाको बीचमा रहेको लेकलाई खप्तडको लेक भन्ने गरिन्छ । खप्तडी भनेर नाम जोडीएकाहरुको मूल थलो यही खप्तडलाई मानिन्छ । खप्तडको लेकमा रहेको खापरमाण्डौ क्षेत्रमा जेठ शुक्ल दशमीमा गंगादशहराको दिन र श्रावण पूर्णिमाको दिनमा ठूलो मेला लाग्छ । त्यहाँ 80 मिटर लामो 50 मिटर चौडा रहेको पानीको एक दह छ । त्यस दहको पूर्वपट्टी प्राचीन खापरमाण्डौ रहेकोछ । यस खापरदह क्षेत्रमा भाद्रशुक्ल अन्नत चर्तुर्दशीमा मेला लाग्छ । यस खापरको सम्बन्ध बझाँङ्ग छान्ना पूजारी गाउँ स्थित खापरमाण्डौंसँग रहेको छ । अन्नतपूर्णिमाको दिन पनि ठुलो मेला लाग्छ । खापरमाण्डौनेर एक प्राचीन हवन कुण्ड छ । यसको नजिकै एक सार्कीमाडौं छ । जहाँ सार्कीहरुले मात्र पूजा गर्दछन् । खापरे सम्बन्धमा बझाङ जिल्ला ब्याँसी गाउँ विकास समितिको श्रीमातोला हाल भीमदत्त नगरपालीका भाँसी कञ्चनपुर बस्ने वर्ष 92 का आपूm बझाङ्गी राजाको वंशज बताउने नागी सिह ठकुरी भन्नु हुन्छ । हाम्रो कुलदेवता पहिले खापरे थिए । खापरेको मुलस्थान खप्तड हो । खप्तडबाट उठाएर पूज्नकालागि यता उता लगेका हौ । खापरे सम्बन्धमा ठूलो काम गर्नु पर्यो भने खप्तडमै आउँने गर्दछौ । खापरेको थानमा बोकाको वलि हुन्छ । त्यो बोका घाँटीको तलबाट रुडी रुडी गरी काट्ने गरिन्छ । पहिले दाँतले काट्ने गर्दथे । हाल हतियारले काट्ने गर्दछन । हाल आएर हामी मष्टादेवता पुज्ने गर्दछौ । दाडेमष्टो पनि हाम्रो कुलदेवता हो । होरी पछि आउँने पूर्णिमा पछिको औशीमा मष्टालाई पुज्ने चलन छ । बझाङ पाटादेवल गाउँ विकास समिति अन्तरगत पूजारी गाउँ सयल डाँडामा खापरेमाणौ रहेको छ । त्यहाँ खड्काजाति पुजारी छन् । त्यहाँको खापरे देवतालाई थलारी राजाले उन्नाईसरैणे पाँचखेत, चरुगडो गूठी भनि दिएकाछन् । यहाँको खापरमाणौंमा भाद्र ईन्द्रजात्राका दिन दुइ दिने मेला लाग्छ ।अछाम विन्धावासिनी गाविस वार्ड नम्बर 5 र 6 को बीचमा खापरेश्वर महादेव नामका देवता छन् । खापरे देवताका वाहानलाई डुँडो र चौखुट्टे देवता भनिन्छ । मुद्दामामिला परेमा मानिसहरु पक्राउ गर्न डँुडो र चौखुट्टे देवता जान्छन् । मुद्दा फैसला भए पछि यिनलाई वलि दिनु पर्ने हुन्छ । खापरे देवताका वाहान 64 दल सिपाही हुन्छन् । पाप गर्नेहरुलाई ती सिपाहीका दलले अनिष्ठ, वहुलाहा,हानी गराउने विश्वास छ । 
बझाङ जिल्लाको भातेखोला गाविस वार्ड नम्बर 2 मा प्राचीन र मष्टाहरुको मुलमष्टो मानिने ढँडारमष्टो देवताको मन्दिर छ । यी मष्टाहरुको मुलमष्टो भएका कारण यिनको महिमा अन्य मष्टा भन्दा ज्यादा छ । यहाँ बझाङी राजाले वर्षेनी र ब्राह्मणहरुले 3,5 र 12 वर्षमा विधिवत ढँडार मष्टोको पुजा गर्नु पर्ने मान्यता छ । 
डोटी जिल्ला पूर्वीचौकी गर्खा र अछाम आठसयको साझा आस्थाका देवताको जाँत पोखरीको मष्टावण्डाल्नी देवताको जाँत हो । यो जाँतमा अछाम र पूर्वी डोटी क्षेत्रका मान्छेहरु सहभागी हुने गर्दछन् । यहाँको पोखरी, सलेना ,गजाडा, सोगट, दानकोट, वाराला, अछाम, काँडा, पूmलौट आदि गाउँवाट जाँतका दिन पूजाको सामान सहित मष्टावण्डाल्नी देवताका भक्तजनहरु आउँने गर्दछन् । मष्टा वण्डाल्नी देवता वैदिक र तान्त्रीक दुवै विधिले पूजन हुने गर्दछ् । यी देवताको पूजाहुने पक्ष तथा तिथि 
डोटी रैका राजाका कुलका पुरोहित 3 थरी ब्राह्मणहरु रहेको भेटिन्छ । यस रैका परिवारका सर्वप्रर्थम कुलका पुरोहित मष्टो देवता कुलदेवता भएका अत्रि गोत्रका खत्याडी ब्राह्मणका वंशज हुन् । यो शाखा हाल मिश्र, फुलारा र जोशी गरेर तीन समुहमा विभाजन भएको छ । रैका राजाका कुलदेवता डडार मष्टो र लुहाखडी देवता यिनैको हातवाट पुजिने परम्परा अझै कायम रहेको कुरा ती देवताको जाँतमा देखा पर्दछ । अछामी राजाका पूर्वजले यिनै ब्राह्मणको गोत्र धारण गरेका थिए । यसकारण अछामी राजाका वंशजको गोत्र अत्रि रहेको हो । जुम्लाबाट डोटी आएको राजाको वंशज यिनै रैका राजाको वंशज थियो । जुम्ली राजाकी हरमता नाम गरेकी राजकुमारी यिनै अत्रि गोत्रिय खत्याडीका ब्राह्मणसँग विवाह गरिदिए पश्चात यिनैवाट फैलिएका वंशजहरु अछाम भेग दाईजो पाए पछि हमाल/समाल ठकुरीको रुपमा त्यहाँका राजा हुन पुगेका हुन् । अर्को ब्राह्मणको कुल कश्यप गोत्रका जोशी र भट्टमा विभाजित डोटी गडसेरा क्षेत्रका तेडी र निमाउने देवता पुज्ने ब्राह्मणहरु हुन् । रैका राजाका देवता तेडी र निमाउने पुज्न यिनैको आवश्यकता हुन्छ । मष्टो देवतासँग सम्बन्धित यो ब्राह्मण कुल रैका राजासँग सम्बन्धित छ । शाके 1602 वि.स.1737 पश्चात रैका राजा विक्रम शाहीको पालामा रैका राजालाई खुसि बनाए पछि पन्त ब्राह्मणहरुले रैका राजाको गुरु पदवी र मालपर्वतको दफदरीकाम पाए पछि पन्तहरु पनि रैका राजाका पुरोहित बन्न पुगेका हुन् । डोटी जिजोडामाण्डौ 8, जैनोलाका वत्सगोत्रिय पन्त ब्राह्मणसँग रहेको ताम्रपत्र अनुसार पन्त ब्राह्मणले गुरु पदपी पाएको कुरा उल्लेख गरेको छ । यी बाहेक अन्य ब्राह्मणहरुले अवस्था र अनकुलताको हिसावले रैका राजाका वंशजको जजमानी पुरोहितको काम कुरो गरेता पनि मुख्य रुपमा रैका राजाका पुर्खेउली ब्राह्मणको वारेका माथि उल्लेख भएकाहरु हुन् ।
कश्यप गोत्रीय, आत्रिय गोत्रीय ,अत्रि गोत्री र वत्स गोत्रीय 
सत्यको उजागर हुन् सकेन दुर्भाग्य इतिहासकारहरुले सत्यतालेख्न सकेनन | कुमाऊ -गडवालबाट डोटी प्रवेशगर्ने पाल राजा को वंशज डोटी बोगटानमा रहेको छ | 14औ शताब्दीमा पाल राज्य राईका / रैकाराजाले विजय गरेको हो |डोटी पाल राज्य राजा निरयापाल को राज्यकालमा बिजय गरेर डोटी क्षेत्रमा देउका /देउकी प्रथा  रैका नागी मल्लले बि.स 1441 पछि चलाएको हो | कुमाऊ गडवालबाट डोटी आएको पाल राजाको राज्य रैका सुर्य मल्ल /अभ्यमल्ल /नागिमल्ल द्वारा बि.स.1441मा पूर्णरुपमा विजय भएपछी रैका राजा डोटीमा राजा महाराजाधिराज बन्न पुगे |कुमाऊ - गडवाल बाट डोटी आउने कार्तिकेय कुलदेवता भएका कत्युरी नरेश को वंशज डोटी रैका राजासंगको धितधरम पछि रजवार र रैका अधिनस्त डोटी बोगटानको राजामा मात्र समेटिए पछि यी ओझेल हुन् गए | कुमाऊका इतिहासकार बद्रिदत्त पाण्डेले कुमाऊका इतिहास लेख्दा डोटीबाट सन् 1990 - 1997मा डोटी राजाको वंशावली मगाईयो | त्यसरी मगाउदा डोटी रैका राजाहरुको नाम पठाईयो र त्यसलाई कुमाऊबाट डोटी जाने कत्युरी राजाको वंशज भनेर रैका राजाका नाम लेखे यसरी गलत लेखेर देखाए पछि नेपालका कोठे लेखकले त्यसैलाई आधार बनाएर सार्दै इतिहासको नाम दिएर पुस्तक प्रकाशनगर्न थाले | यसपछि डोटीको रैका राजालाई उनको वास्तविक पूर्वज जुम्ला नागराजको वंशज भन्दापनि कत्युरी राजवंशसंग जोडेर हेर्नथालियो |यो नै ठुलोभुल हुन गयो | सत्यतालेख्न को लागि डोटी रैका राजाका वृद्दव्यक्तित्वहरुसंग भेटेर पूर्वज आएको कुरा सोध्नु पर्थ्यो | रैका राजाका कुलदेवताको बिश्लेष्ण गर्नु पर्थ्यो | रैका राजाका कुल्गुरुपुरोहित हेर्नु पर्थ्यो | रैका राजाका कुल्पुरोहितका पनि मष्टो देवताकुलदेवता रहेको र मानेको हेरेको भए | नागिमल्ल आफ्नो जन्मथलो जुम्लाजांदा अछाम तिमल्सेना गाउमा बसेको भन्ने कुरा, नागिमल्ल राजाका ताम्रपत्रमा सांक्षीबसेका थरका व्यक्तिको पहिचान गरेको भए | डोटी बोगटानका ठकुरी रजवारहरुको इतिहास खोज्ने कुलदेवत पुरोहित ,रैती सम्बन्धि विश्लेषण गर्ने गरेको भए जुम्ला/दुल्लु बाट डोटी आएको रैका राजालाई कत्युरी राजवंश भनेर लेख्ने काम हुँदैन थ्यो | जुम्लाका शक्तिशाली सम्राट कुनै समय काठमान्डू उपत्यका, गण्डकी क्षेत्र र क्रचाल्ल, अशोक चल्लको राज्यकालमा कुमाऊ - गडवाल विजय गर्ने ठुलो शक्ति सम्पन्न कुनै समय जुम्ला/दुल्लु राज्यमुकाम भएको नागराजको वंशको अपुताली भयो त्यो वंश सकियो भनेर गलत लेखिने थिएँन | यो कुराको खोज गर्न देवता, मान्यता ,रैती, आगमन क्षेत्र बिश्लेष्ण गर्दा प्रस्ट हुन्छ | मान्छेका ठाउँ गाउँ बदलिए ,थर बदलिए तर कुलदेवत बदलिएन पुर्खाले मानेको कुलले पूजेको देवता जहाँ गएपनि जहाँ रहेपनि पुज्ने र मान्ने चलन छ | यसर्थ जुम्ला/दुल्लु को रैका राजाको समाप्ति भएको छैन डोटी पाल राज्य बिजय गरेर डोटीमा स्थापित रैका राजाहरुनै 14औ शताब्दी पूर्व जुम्ला /दुल्लु राज्यमुकम भएका चल्ल/मल्ल राजाका सन्तान हुन् | रैका राजाको वंशजको बसोबास भएको बझांग, डोटी सम्मन समान किसिमका देवता र मान्यता छन् | यो कुरा को सत्यता बुझेर जानेर इतिहास अध्यन गर्ने र जान्नु आबस्यक छ | यसको इमान्दारीका साथ् सत्य बिश्लेष्णगर्दा पुस्टि हुन्छ |
 को शासन कुमाऊ गडवाल क्षेत्रमा दक्षिण भारतबाट आएका कार्तिकेयपुरी राज्यको स्थापना गर्नेहरुसंग मुकाबिला हुनु पहिलेको समय अवधि र क्रचाल्ल राजाले बि.स 1280 मा कार्तिकेयपुर् राज्य धोस्त गरेदेखि रैका राजा सुर्यमल्लको राज्यकाल बि.स 1424 सम्मगरी दुई अवधि राज्य रहन गयो | यस अवधिमा कुमाऊ गडवालमा मष्टो देवता स्थापित भएका हुन् | कटारी मल्ल सुर्यमन्दिरपनि यहि अवधिमा बनेको हो | रैकाराजा नागीमल्लको राज्यकालमा कुमाऊ गडवालक्षेत्रबाट गडवालका राजा र चम्फावतका चन्द राजाले रैका राजालाई त्यहाँबाट डोटी लखेटेका थिए | यो कुराको जानकारी त्यहाँको इतिहास र समाज बाट पाउन सकिन्छ |
