सौरभ चौधरी नेपाली अभिनेता र निर्देशक हुन् । उनले अभिनय करियरको सुरुवात नेपाली कथानक चलचित्र बेस्ट फ्रेञ्ज फरेभर बाट गरेका थिए ।यस चलचित्रको सफलतापछि थप उर्जा पाएका सौरभले निर्देशनमा हात हालेका छन् ।उनी हाल नेपाली कथानक चलचित्र लभ डायरिजको निर्देशनमा व्यस्त छन् ।
अभिनय क्षेत्रमा आफ्नो पहिचान बनाउनु पूर्व उनले मिस्टर नेपाल 2014 प्रतियोगितामा सहभागी भई मिस्टर स्पोर्ट्स विधातर्फ विजयी भएका थिए ।
सौरभ चौधरीको जन्म सन् 1993 डिसेम्बर 31 मा प्रदेश नं. 2को राजविराजमा भएको हो । उनको बुवा प्रवेश चौधरी एक शिक्षक तथा आमा नीला देव एक कुशल गृहिणी हुन् । उनले प्रवेशिका तह तथा प्रमाण पत्र तहसम्मको शिक्षा काठमाडौंको चोभारमा रहेको मोडर्न इन्डियन विद्यालयबाट गरेका थिए । उनले कान्तिपुर सिटी कलेजबाट सिभिल इन्जिनियरिङमा स्नातक तहको शिक्षा प्राप्त गरेका छन् ।
