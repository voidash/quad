
नवयुग श्रेष्ठ इलाम जिल्लामा जन्मिएका हुन। उनि नेपाल फुटबल टिम र नेपाल आर्मी क्लबका खेलाडी हुन् । नेपालको इतिहासमा सर्वाधिक तीन ह्याट्रिक प्रहार गर्ने उनी प्रथम खेलाडी हुन्। उनले 2016 बंगबन्धु गोल्ड कपमा 4 गोल तथा दक्षिण एसियाली खेलकुद फुटबल 2016मा 7 गोल प्रहार गरी दुवै प्रतियोगिता विजय गर्न अग्र भूमिका खेलेका छन्। प्रथम र तृतिय ह्याट्रिक उनले माल्दिभ्स विरूद्ध र द्वितिय ह्याट्रिक उनले भूटान विरूद्ध लगाएका थिए।
नवयुग श्रेष्ठले भारतमा सञ्चालन भएको 2015 साफ च्याम्पियनसिपबाट आफ्नो अन्तर्राष्ट्रिय फुटबल करियरको आरम्भ गरे । सन् 2016 मा बङ्गलादेशमा सञ्चान भएको 2016 बंगबन्धु गोल्ड कपबाट उनले अन्तर्राष्ट्रिय फुटबल जगतमा चर्चा पाएका हुन् । नवयुगले बङ्गवन्धु गोल्डकपको सेमीफाइनल खेलमा माल्दिभ्स राष्ट्रिय फुटबल टिम विरुद्ध ह्याट्रिक गर्न सफल भएका थिए भने फाइनलम खेलमा समेत उनले बहराइन राष्ट्रिय फुटबल टिम विरुद्ध एक गोल गरेका थिए । सो प्रतियोगितामा 4 गोल गरेर नवयुग सबैभन्दा बढी गोल गर्ने खेलाडी र मोस्ट भ्यालुएबल खेलाडीको उपाधि प्राप्त गरे ।
नवयुग हाल नेपाल आर्मी फुटबल टिमका महत्त्वपूर्ण खेलाडी समेत हुन् उनले नेपाली आर्मी फुटबल टिमबाट विभिन्न घरेलुु फुटबल प्रतियोगिताहरू जिति सकेका छन् ।जस मध्ये केही महत्त्वपूर्ण उपाधिहरू निम्नानुसार रहेका छन्।
