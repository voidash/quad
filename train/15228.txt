क्याट दूरसञ्चार सार्वजनिक कम्पनी लिमिटेड एक राज्यको स्वामित्वमा रहेको कम्पनी हो जसले अन्तर्राष्ट्रिय मुख्य द्वारहरू, उपग्रह, र पानी मुनि केबल सञ्जालको जडान सहित थाइल्याण्डमा अन्तरराष्ट्रिय दूरसञ्चार पूर्वाधार सञ्चालन गर्दछ ।
हालैमा, क्याट दूरसञ्चारले अन्तर्राष्ट्रिय टेलिफन सेवा र सीडीएमए मोबाइल टेलिफोन सेवामा एकाधिकार लिएको थियोे । क्याट दूरसञ्चारले, थाइल्यान्ड टेलिफोन सङ्घ सँग साझेदार गरेर जिएसएम मोबाईल सेवा थाई मोबाईल प्रदान गरेको छ । हङकङको हचिसन एसिया दूरसञ्चार समूह सँगको साझेदारीमा, यसले थाइल्यान्डको 25 वटा मध्य क्षेत्रहरूमा CDMA2000 1x सेवा प्रदान गरेको छ र थाइल्यान्डका 51 वटा प्रदेशहहरूमा यसले CDMA2000 1xEV-DO सेवाहरू सञ्चालन गरेको छ ।
क्याट दूरसञ्चारले डाटा सञ्चार र अनुप्रयोग सेवाहरू प्रदान गर्दछ जसमा लिस्सड लाइन, फाइबर-टू-प्रिमिसिस, गिगाबाइट इथरनेट, एक्सडीडीएल, प्रत्यक्ष टिभि प्रसारण, ई-बाणिज्य, ई-लीलामी र ई-सुरक्षा जस्ता महत्त्वपूर्ण सेवाहरू यसले प्रदान गर्दछ ।
अघिल्ला थाई प्रधानमन्त्री थक्सिन शिनावात्राको सरकारले क्याट दूरसञ्चार र थाइल्याण्ड सञ्चार प्राधिकरणलाई 14 अगस्ट 2003 मा स्थापना गरेको थियोे । योजनाबद्ध रूपमा थाइल्यान्डको स्टक एक्सचेञ्जमा, प्रारम्भिक सार्वजनिक पेशकशको माध्यमद्वारा राज्य उद्धमको रूपमा रहेको यस दूरसञ्चार एक भाग निजीकरण गर्ने योजना रहेता पनि 19 सेप्टेम्बर 2006 मा सत्तारूढ थाकसिनको सरकारलाई सत्ताबाट निकालिए पछि यो योजना रद्द भएको थियोे । अाघात भए लगत्तै, राष्ट्रिय सुरक्षा परिषदका जनरल सुरायुद चुलानोन्टले, क्याट दूरसञ्चारलाई सरकारी स्वामित्वमै रहेको प्रतिद्वन्द्वी थाइल्यान्ड दूरसञ्चार सङ्घ सँग समायोजन गरिने घोषण गरेको थिए ।
उनले, जनरल साप्राङ कलायनमित्रलाई दुबै थाइल्यान्ड टेलिफोन सङ्घ र क्याट दूरसञ्चारकम निर्देशन बिभागका अध्यक्षको रूपमा नियुक्त गरेका थिए । बैङ्कक देखि हङकङसम्म स्याटेलाइटको मार्फतबाट इन्टरनेट लिङ्क प्रदान गर्न क्याटले अस्विकार गरेकोमा, पिपुल्स टेलिभिजन का संस्थापकले साप्राङलाई अारोप लगाएका थिए । पिपुल्स टेलिभिजन वा पिटिभिलाई थाई राक थाई दलका केहि अघिल्ला कार्यकारीहरु द्वारा स्थापित गरिएको थियो । तथापि, इन्टरनेट पहुँचको लागि कुनै पनि आवेदन प्राप्त नगरेको क्याट दूरसञ्चारले दावी गरेको थियोे ।
राष्ट्रिय सुरक्षा परिषदका जनरलले थाकसिन सरकारको दूरसञ्चार उत्पादन कर नीति रद्द गरेको थियो । थाकसिनको सरकारले निजी निश्चित र सेलुलर सेवाहरूमा उत्पादन कर लगाएको थियो, र त्यसपछि टेलिकम कम्पनीहरूले पहिला तिरेका शुल्कहरू, थाइल्यान्ड दूरसञ्चार कम्पनी र क्याट दूरसञ्चारमा उत्पादन शुल्कमा तिर्नु पर्ने रकमको कटौती गर्न अनुमति दिएको थियोे ।
30 नोभेम्बर 2013 मा, बैङ्ककमा सामूहिक प्रदर्शनको क्रममा, अज्ञात प्रदर्शनकारीहरूको समूहले यसको मुख्यालयमा घुसपिट गरे, जसले यसको डाटा केन्द्रको बिजुली काटियो । यसले कम्पनीको लगभग 92,000 ग्राहकलाई असर गर्यो र परिणामस्वरूप 300 मिलियन बाट गुमायो । प्रणाली बन्द भएपछि, इन्टरनेट सेवा पहुँचयोग्य थिएन, फोन लाइनहरू काटिएका थिए, र एटिएमको सेवा पनि अबरुद्ध भएको थियोे ।
यसका निम्न सहायक कम्पनीहरू रहेका छन् :
क्याट दूरसञ्चारको नियन्त्रणमा रहेको माइ बाइ क्याट सेवा यसका 26 वटा प्रदेशहरूमा उपलब्ध रहेको छ ।
