डर्क जान क्लास "क्लास-जान" हन्टेलार, उर्फ द हन्टर, डच पेशेवर फुटबलर हुन् जो स्ट्राइकरको रूपमा एएफसी एज्याक्स र नेदरल्यान्ड राष्ट्रिय फुटबल टिमका लागि खेल्दछन् । हन्टेलार उत्कृष्ट फर्स्ट टचका साथ बहुफलप्रद स्ट्राइकर हुन जसको खेल शैली मार्को भान बास्टेन र रूड भान निस्टेलरोय जस्ता दिग्गज खेलाडी सँग तुलना गरिन्छ । नेदरल्यान्डका पुर्व प्रबन्धक लुइस भान गालले उनको बारेमा क्वोट गर्दै भनेका थिए "पेनाल्टी क्षेत्रमा उनी विश्वका उत्कृष्ट खेलाडी हुन् ।"
सन् 2006 मा डच फुटबल ट्यालेन्ट अफ द इयर र एज्याक्स "प्लेयर अफ द इयर" चुनिएका हन्टेलार डच टिमका सदस्य थिए जुन टिमले 2006 युइएफए यु-21 च्याम्पियनशीप जितेको थियो जहाँ उनी उच्च गोलकर्ता बनेका थिए । सो प्रतियोगितामा उनी युइएफए टिम अफ द टुर्नामेन्टमा समेत परेका थिए । उनी नेदरल्यान्ड यु-21 राष्ट्रिय टिमका लागि 22 उपस्थितिमा 18 गोलका साथ उच्च गोलकर्ता हुन् । घरेलु प्रतिस्पर्धामा उनले एरिडीभिसी 2005–06 र 2007–08 सिजनमा सम्झनयोग्य खेल खेल्दै उच्च गोलकर्ता बने । साल्के 04 मा 2010 मा आबद्ध भएर 2011-12 बुन्डेसलिगाको उच्च गोलकर्ता हुनुअघि हन्टेलारले पिएसभी, डी ग्राफ्सच्याप, एगोभ एपेलडुर्न, हिरेनभिन, एज्याक्स, रियल म्याड्रिड, र एसी मिलानका लागि खेलिसकेका छन् । 2011-12 सिजनमा उनले बुन्डेसलिगामा 29 गोल गरेका थिए ।

en:Klaas-Jan Huntelaar
