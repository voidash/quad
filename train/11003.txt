सेलिना मारी गोमेज एक अमेरिकी गायिका, अभिनेत्री र निर्मात्री हुन्। बालबालिकाहरूको लागि बनाइएको टेलिभिजन कार्यक्रम "बार्नी र फ्रेन्ड्समा" देखा पर्दा उनले एलेक्स रुसोको चरित्रले उक्त डिज्नी च्यानलको टेलिभिजन सीरीज विजार्ड अफ वेभर्ली प्लेसमा अभिनय मार्फत व्यापक पहिचान पाएकि थिइन् जुन सन् 2007 देखि 2012 सम्म चार सिजनसम्म लागि प्रसारण भएको थियो।
उनको पूर्व ब्यान्ड सेलिना गोमेज एण्ड द सिनसँग उनले ब्यान्डको प्रकाशित एलबमहरू मध्ये, किस एण्ड टेल, अ इयर्स विथआउट रेन र व्हेन द सन गोज डाउन लाई बिलबोर्ड 200 चार्टको शीर्ष 10 मा पुगाउन सफल भएका थिए। एकल कलाकारको रूपमा, उनका दुईवटा एल्बमहरू स्टार्स डान्स र रिभाइभल बिलबोर्ड 200 को शीर्ष स्थानमा पुगेका थिए। उनका प्रकाशित गीतहरू मध्ये "कम एण्ड गेट इट", "द हट वान्ट्स ह्वाट इट वान्ट्स", "गुड फर यु", "सेम वल्ड लभ", "हेन्ड्स टु माइसेल्फ", चार्लि पथसँग "वि डन्ट टक एनिमोर", र काइगोसँग "इट एन्ट मी" लगायतका 7 वटा गीतहरू बिलबोर्ड हट 100को शीर्ष 10 मा पुग्न सफल भएका थिए। बिलबोर्डको एक प्रतिवेदन अनुसार, सेलिना गोमेजले 7 मिलियन भन्दा बढी एल्बमहरू र 22 मिलियन भन्दा बढी एकल गीतहरू बिक्री गरिसकेकी छिन्।
गोमेजको अभियनय कार्यकाल, एनदर सिन्ड्रेला स्टोरी नामक सन् 2008 को अमेरिकी हास्य चलचित्रबाट शुरु भएको थियोे जहाँ उनि प्रमुख भूमिकामा रहेकी थिइन्। त्यस्तै उनले अन्य चलचित्रहरू जस्तै: प्रिन्सेस प्रोटेक्सन प्रोग्राम, विजार्ड अफ वेभर्ली पलेस:द मुभी, रमोना एण्ड बिजस, मोन्टे कार्लो, स्प्रिङ ब्रेकर्स, गेटवे र सन् 2016 मा द फन्डामेन्टल्स अफ केरिङमा अभिनय गरिसकेकी छिन्। होटल ट्रान्सलिभेनिया चलचित्रमा उनले माभिस नामक एक चरित्रको रूपमा आफ्नो स्वर दिएकी थिइन्। गोमेजले सन् 2010 मा केमार्टको माध्यमबाट आफ्नै कपडा लाइन र सन् 2013 मा आफ्नै शीर्षकमा रहेको अत्तर जारी गरेकि थिइन्। सन् 2017 मा उनले "सेलेना ग्रेस" नामक हाते झोला एक सीमित-संस्करण सङ्ग्रह जारी गरिन् जुन उनले कोच, इङ्क सहयोगमा नमुना बनाएकी थिइन्। उनले वर्षौ सम्म विभिन्न दानी संस्थाहरूसँग काम गरेकी थिइन् जसले गर्दा उनी मात्रै 17 वर्षको उमेर छँदा युनिसेफको सदस्य बन्न पुगेकी थिइन्।गोमेज सामाजिक सञ्जाल इन्स्टाग्राममा अक्टोबर 2018 सम्म सबैभन्दा बढी पछ्याइएकी प्रयोगकर्ता थिइन् र अक्टोबर 2018 पछि उनलाई उछिन्दै पोर्चुगलका फुटबल खेलाडी क्रिस्टियानो रोनाल्डो सबैभन्दा बढी पछ्याइएका प्रयोगकर्ता बन्न सफल भएका थिए। गोमेजले उनको कार्यकालमा, अहिलेसम्म विभिन्न पुरस्कारहरू हात पारेकी छिन् जसमा उनले 1 पटक एएलएमए अवार्ड, 1 पटक अमेरिकी म्युजिक अवार्ड, 1 पटक एमटिभी भिडियो म्युजिक अवार्ड, 1 पटक पिपुल्स चोइस अवार्ड, 2 पटक बिलबोर्ड वुमन इन म्युजिक अवार्ड र 18 पटक टिन चोइस अवार्डहरू हात पार्न सफल भएकी थिइन्।
