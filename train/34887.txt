लोकराज अधिकारी  जन्म बिक्रम सम्बत 2037 चैत 11 । नेपाली कवि गीतकार तथा गजलकार हुन । नेपाली गजल गीति क्षेत्रका श्रष्टा लोकराज अधिकारीका गीत मध्य तिमिले पराई ठानेपछि  मोवाइल रिङ्ग ब्याक टोनमा सर्बाधिक डाउनलोड हुने आधुनिक नेपाली गीत हो भने एक सय दिन सम्म चलेको चलचित्र शत्रुगतेको रुपै मोहनी बोलको गीत युट्युवमा एक दिनमा सबै भन्दा धेरै पटक हेरिएको गीत हो । तीक्ष्ण संवेदना र प्राञ्जल शैलीका धनी गीतकार अधिकारीका गीतहरुमा प्रेम बियोगका प्रसंग सरल ढंगले उजागरित भएको पाइन्छ । उनका फुटकर गीत गजल संगै डिभोर्स र दरार नामक एकल गीति संग्रह र हैसियत नामक संयुक्त गजल संगालो प्रकाशित छन । विम्व, प्रतीक, व्यञ्जना, वक्रोक्ति, व्यंग, पीडा, र भावनाबीचको समन्वय, लयसंवेदना आदि सबैको सम्यक् सन्तुलनको कारण लोकराज अधिकारी एक आकर्षक युवा सक्षम गीतकार एबं कबि हुन ।
अधिकारीको जन्म बाबु ओमप्रकाश शर्मा अधिकारी र आमा शुभद्रादेवीका सुपुत्रका रूपमा वि.सं. 2037 साल चैत 11 गते राप्ती अञ्चलको दाङ्गमा भएको हो । दाङ्गमा जन्मिएका गीतकार, गजलकार लोकराज अधिकारीको बाल्यकाल दाङ्गको लक्ष्मीपुरमा बितेको देखिन्छ । 
उनको औपचारिक शिक्षाको सुरुवात लक्ष्मीपुर 4 डाँडागाउ गोग्लीमा रहेको माध्यमिक विद्यालयबाट भएको हो । कक्षा 7 सम्म  सोही विद्यालयमा अध्ययन गरी 8 कक्षामा उनि पदमोदय पब्लिक हाईसकुल भरतपुरमा भर्ना भए पनि पुनः माबि डाँडा गाउ गोग्ली बाटै प्रवेशिका उत्तीर्ण गरेका उनले 2055 सालमा महेन्द्र बहुमुखि क्याम्पस भरतपुर दाङ्गमा भर्ना भई प्रवीणता प्रमाणपत्र तह उत्तिर्ण गरेका हुन । 
साहित्यिक लेखनका अतिरिक्त गीतकार एबं गजलकार लोकराज अधिकारी पत्रकारितामा आबद्ध भई 2056 साल देखि सम्बाददाताको रुपमा गाउघर साप्ताहिक, राप्ती सन्देश अर्ध साप्ताहिक हुदै रेडियो स्वर्गद्धारीमा कार्यक्रम प्रस्तोताका रुपमा प्रवेश गरेका हुन् । 2058 साल देखी 2065 साल सम्ममा मोफसलमा रेडियोमा कार्यरत हुदाका बखतमै उनका एक दर्जन बढि गीत रेकर्ड भैसकेका थिए । पत्रकारिताकै शिलशिलामा 2065 सालमा राजधानी काठमाण्डौमा प्रबेश गरेका अधिकारीले दक्षिण एशियाकै पहिलो स्वतन्त्र प्रसारण संस्था रेडियो सगरमाथामा कार्यक्रम निर्माताका रुपमा जागिरे जिवन शुरु गरे । त्यसैताका रेकर्ड भएको अन्जु पन्तको स्वरमा रहेको उनको तिम्ले पराई ठाने पछि पराई हुन के भयो र बोलको गीत मोवाइलको रिङ्गब्याक टोनमा अहिले सम्मकै सर्बाधिक डाउनलोड भएर ईतिहास रचेको गीत हो । 
तिम्ले पराई ठानेपछि पराई हुन के भयो र, मछु बरु छटपटिमा तिम्रो सामु पर्दिन म, जे गर्दा नि मिल्दैन भने मन हाम्रो ,रुपै मोहनी नारायण रुपै मोहनी जस्ता बहु चर्चित गीतहरुका स्रष्टाले 11 वर्षको उमेरदेखिनै गीत कविता र लेख्न थालनी गरेका हुन् । उनको पहिलो गजल 2057 सालमा सरयु साप्ताहिकमा छापिएको थियो । भने पहिलो गीत किन होला तिमि छेउ नहुदा मान्दैन यो मन 2058 सालमा रेकर्ड भएको हो । अधिकारीका अहिलेसम्म फुटकर गीत गजल कबिता गरी चार दर्जन जति सृजना प्रकाशीत छन भने सयभन्दा बढी गीत गजल रेकर्ड भइसकेको छ । विभिन्न चर्चित गीतका सर्जक अधिकारीले उत्कृष्ट युवा पुरस्कार देखी सर्बोत्कृष्ट गीतकार लगायत थुप्रै पुरस्कार पाएका छन । उनका अग्रज पुस्ताका गीतकार राजेन्द्र थापाले एक कार्यक्रममा लोकले मनपराउने गीतको स्वाद पस्किन सक्ने युवा प्रतिभाशाली गीतकारका रुपमा अधिकारी रहेको भनि प्रशंशा गरेका थिए । त्यस्तै संगीतकार लक्ष्मण शेष र संगीतकार सुरेश अधिकारीले गीतकार लोकराज अधिकारी पछिल्लो पुस्ताको अब्बल सर्जक भएको भन्दै सृजनशिलता तारिफ योग्य रहेका बताउने गर्छन । 
गीतकार तथा पत्रकार अधिकारी बिधागत संघ संस्थाका बिभिन्न पदमा आबद्ध छन । उनि गीतकार संघ नेपालका सदस्य हुन भने संगीतकार संघ नेपालका सल्लाहकार हुन । त्यसैगरी संगीत रोयल्टी संकलन समाज नेपालका बर्तमान कोषाध्यक्ष रहेका अधिकारी नेपाल पत्रकार महासंघका सभासद हुन ।संगीतकला पत्रकार संघका उपाध्यक्ष, लेखक संघ दांगका आजीवन सदस्य र नमस्ते नेपाल हातेमालो सामाजिक संस्थाका आजिवन सदस्य पनि हुन । त्यसैगरी अन्तर्राष्ट्रिय नेपाली कलाकार समाज ग्लोबल समिती को गीत तथा संगीत प्रबर्द्धन समिती का सदस्य र म्यूजिक संसार नेपाल प्रालीका संस्थापक समेत रहेका अधिकारी म्यूजिक संसार नेपाल डटकम र रेडियो अडियोका कार्यकारी सम्पादक पनि हुन ।
युवा गीतकार र साहित्यकारको भिडमा आफनो अलग पहिचान स्थापित गरेका अधिकारीले बिभिन्न सरकारी तथा संघ संस्था बाट भिन्नि समयमा पुरस्कार सम्मान पाएका छन । युवा दिवसका अबसरमा उत्कृष्ट युवा पुरस्कार प्राप्त गरेका अधिकारीले पत्रकारिता र गीतिलेखनमा पुराएको योगदान बापत एक दर्जन बढि पुरस्कार र सम्मान थापेका छन । 
