प्रविधिको उच्चतम विकासले आजको विश्व अधिकतम सुविधायुक्त हुँदै गएको छ। प्रविधिको विविध क्षेत्रहरूमा भएका प्रगतिहरूमध्ये पनि कम्प्युटर प्रविधिको प्रगतिको माध्यमबाट केही दशक अघिसम्म असम्भव झैं लाग्ने र कल्पनासम्म नगरेका कामहरू आजको युगमा दक्षतापुर्वक सामान्य रुपमा नै सम्पन्न गर्न सकिन्छ। कम्प्युटर प्रविधि अन्तर्गत हार्डवेयरका साथै सफ्टवेयरमा लगातार हुँदै गएको विकासले आज मानवजीवनका आवश्यकताहरू पूर्ति गर्न सहज हुँदै गएको छ। सफ्टवेयरतर्फ पर्ने मुलत: सिस्टम सफ्टवेयर र एप्लिकेशन सफ्टवेयरमध्ये आज कम्प्युटर प्रविधि क्षेत्रमा एप्लिकेशन सफ्टवेयरहरूको संख्या र उपयोग अनगिन्ती भइसकेका छन्। विभिन्न सफ्टवेयरहरूको प्रयोग विभिन्न उद्देश्यले हुन्छ। यसै सन्दर्भमा यस लेखमा एप्लिकेशन सफ्टवेयरको रूपमा नेपाली युनिकोडको समसमामयिक आवश्यकता र सान्दर्भिक प्रयोग बारे चर्चा गरिन्छ।
आजको समयमा कम्प्युटर प्रयोगकर्ताहरूले कम्प्युटर चलाउँदा नेपाली भाषामा प्रयुक्त हुने देवनागरी लिपिका अक्षर, अंक र चिन्हहरू भाषा र ध्वनिविज्ञानसम्मत रूपले कम्प्युटर प्रविधिसँग संयोजन गरी उपयोग गर्नको लागि नेपाली युनिकोड एप्लिकेशन प्रयोग गर्नु अपरिहार्य छ। नेपाली युनिकोडको प्रयोग अघि कम्युटर प्रयोगकर्ता लगायत विद्युतीय छापा र प्रकाशन माध्यम प्रयोग गर्ने सम्बन्धित पक्षले भोग्नु परेका कम्प्युटर प्रविधिगत अनेकन् समस्याहरू नेपाली युनिकोडको प्रयोगबाट सहज रूपमा समाधान भएका छन्। आज नेपाली युनिकोड प्रयोगको लागि इन्टरनेटमा विविध वेबसाइटहरू उपलब्ध छन् तर तिनको प्रयोगको लागि अनलाईन इन्टरनेट कनेक्शनमा रहनु पर्ने भएकोले प्रयोगकर्ताहरूको लागि यो अव्यवहारिक र ठूलो आर्थिक बोझ हुन जान्छ। यस परिप्रेक्ष्यमा इन्टरनेटको उपयोग नै नगरी नेपाली युनिकोडको सहज प्रयोग गर्न सकिन्छ। प्रस्तुत लेखमा नेपालको मदन पुरस्कार पुस्तकालयद्वारा विकास गरी खुला स्रोत को रूपमा उपलब्ध नेपाली युनिकोडको चर्चा गरिन्छ। 
ल्याटिन भाषामा ‘Unus’ को अर्थ ‘एक’ हुन्छ। अङ्ग्रेजी भाषामा ‘Code’ को अर्थ ‘संकेत’ वा ‘गुप्त भाषा’ हुन्छ। ‘Code’ शब्दको अगाडि ‘Unus’ बाट बनेको उपसर्ग ‘Uni-’ थपेर ‘Unicode’ शब्द बनेको हो जसको अर्थ ‘एउटै संकेत वा गुप्त भाषा’ हो। अङ्ग्रेजीमा ‘Compute’ शब्दको अर्थ सांख्यिक गणना एवं विश्लेषण हो। यसर्थ प्राविधिक रूपमा ‘Computer’ को अर्थ सांख्यिक गणना एवं विश्लेषण गर्ने विद्युतीय यान्त्रिक साधन हुन्छ। यसकारण हामीले हाम्रो भाषा र लिपिमा पढ्न, लेख्न र बुझ्न प्रयोग गर्ने एवं कम्प्युटरको पर्दा मा देख्ने गरेको अक्षर, अंक वा चिन्हहरूलाई कम्प्युटरले आफ्नो छुट्टै भाषा अर्थात् केवल निर्दिष्ट संख्याको रूपमा ग्रहण गर्ने, गणना एवं विश्लेषण गर्ने, बुझ्ने र व्यक्त गर्ने गर्दछ। ती अक्षर, अंक वा चिन्हहरूलाई कम्प्युटरको प्राविधिक भाषामा ‘Character’ भनिन्छ। यी Character हरूलाई पहिचान गर्न कम्प्युटरले कुनै निर्दिष्ट Character लाई एउटा निर्दिष्ट संख्या प्रदान गरी Coding गर्दछ र यस संख्यालाई ‘Character Code’ भनिन्छ भने ‘Character Code’ प्रदान गर्ने प्रणालीलाई संकेतन प्रणाली भनिन्छ। विश्वका विभिन्न भाषा र लिपिमा कम्प्युटर प्रयोजनको लागि अपनाइएका Encoding System हरू पनि आ-आफ्नै प्रकारका, छुट्टाछट्टै र एक अर्काबाट फरक हुन सक्छन्। साथै कुनै एउटा Encoding System मा एउटै Character लाई एक भन्दा बढी Character Code दिइएको र त्यस्तै एकभन्दा बढी Character हरूलाई एउटै Character Code दिइएको हुन सक्छन्। त्यसै गरी कुनै कम्प्युटरमा भएको एउटा Encoding System को Character Code लाई अर्को Encoding System भएको कम्प्युटरले पहिचान नगर्ने समस्या पनि हुन्छ। Encoding System मा हुने यसप्रकारको विरोधाभाषले गर्दा एउटा Encoding System भएको कम्प्युटरमा तयार पारिएको कुनै सामग्री वा फाइल अर्को Encoding System भएको कम्प्युटर एवं Website हरूमा प्रयोग गर्न खोज्दा Corrupt हुने, नखुल्ने वा खुलेपनि Character हरू पढ्न नसकिने जस्ता समस्या हुन जान्छन्। यसको समाधानको लागि अन्तर्राष्ट्रिय मापदण्ड अनुसार विश्वका विविध भाषा र लिपिका अक्षर, अंक र चिन्हहरूलाई समष्टिगत रूपमा एउटै Encoding System भित्र क्रमश: समावेश गर्दे एउटा Universal Set of Characters को निर्माण गरिएको र यस अन्तर्गतका Character हरूको एउटै मात्र Character Code हुने र अर्को कुनै पनि Character को Character Code सँग नमिल्ने गरी विश्वव्यापीहरूमा मान्य हुने संकेतन प्रणाली को विकास गरिएको छ जसलाई युनिकोड भनिन्छ। 
अर्को शब्दमा युनिकोड भनेको विश्वका विविध भाषा र लिपिका वर्ण र संकेत हरूलाई एउटै संकेतन प्रणाली भित्रका विभिन्न उप-समूह हरूको रूपमा एकीकृत गरी तिनीहरूलाई एउटै सर्वसमूह मा संग्रहित गरी निर्माण गरिएको विश्वव्यापी रूपमा मान्य संकेतन प्रणाली हो। हालसम्ममा यस युनिकोड System अन्तर्गतको Universal Set of Characters भित्र विश्वका विभिन्न भाषाका 1 सय भन्दा बढी लिपिका 1 लाख 10 हजार भन्दा बढी Character हरू समावेश भइसकेका छन् जसमा नेपाली भाषामा प्रयोग हुने देवनागरी लिपि पनि समाविष्ट गरिएको छ। युनिकोडले सकेसम्म विश्वका सबै भाषाहरूको एकीकरण गर्ने प्रयत्‍न गर्दछ। यस नीति अनुसार पश्चिम युरोपीय भाषाहरूलाई ‘Latin’, सबै ‘स्लाभिक’ भाषाहरूलाई ‘सिरिलिक’, नेपाली, संस्कृत, हिन्दी, मराठी, सिन्धी, कश्मीरी आदि भाषाहरूलाई ‘देवनागरी’ र चिनीयाँ, जापानी, कोरियाली, भियतनामी भाषाहरूलाई ‘युनिहान’ उप-समूह हरूमा र ती सबै उप-समूहहरूलाई एउटै सर्वसमूह अन्तर्गत समावेश गरेको छ।
युनिकोड प्रणाली बहुविध मञ्च अर्थात् जुनसुकै platform, बहुभाषीय अर्थात् जुनसुकै भाषा र Software तर्फका जुनसकै कम्प्युटर एप्लिकेशनमा स्वीकार्य हुने प्रणाली हो भने Non-Unicode प्रणाली यस्तो हुँदैन । 
विश्वका विभिन्न देशहरूमा 1 सय भन्दा बढी वटा परम्परागत Character Encoding System हरू प्रयोगमा छन् तर तिनमा एक आपसमा ठूलो बेमेल छ। धेरैजसो परम्परागत Character Encoding System हरूको साझा समस्या यो छ कि ती System हरूले द्विभाषीय कम्प्युटर प्रक्रिया लाई स्वीकार गर्दछ तर बहुभाषीय कम्प्युटर प्रक्रिया स्वीकार गर्दैन। Unicode ले परम्परागत Character Encoding System का यस्ता सीमितताहरूलाई हटाउने स्पष्ट उद्देश्य राख्दछ। 
Joe Becker र Mark Davis ले एउटा Universal Character Set सृजना गर्नुको व्यवहारिकताहरूको खोजी सुरू गरेपछि सन् 1987 मा युनिकोडको उत्पत्तिको थालनी भयो। सन् 1988 को अगष्टमा Joe Becker ले एउटा ‘अन्तर्राष्ट्रिय‌\बहुभाषीय Text Character Encoding System ’ को लागि एक मस्यौदा प्रस्ताव प्रकाशित गरे। Becker ले ‘Unicode’ संज्ञालाई ‘एउटा अद्वितीय, एकीकृत, विश्वव्यापी संकेतन को अर्थ दिने अभिप्रायले व्याख्या गरे। 
सन् 1988 को प्रारम्भतिर कम्प्युटर प्रविधि क्षेत्रका विभिन्‍न कम्पनीबाट Ken Whistler, Mike Kernaghan, Karen Smith-Yoshimura, Joan Aliprand, Glenn Wright समावेश भई युनिकोड कार्य समूह विस्तारित भयो। त्यसै गरी सन् 1990 मा अन्य कम्पनीहरूबाट पनि Michel Suignard, Asmus Freytag, Rick McGowan यस समूहमा संलग्न भए। सन् 1990 को अन्त्यसम्ममा विद्यमान Character Encoding मापदण्डको खाका कोर्ने कार्य पुरा भइसकेको थियो र युनिकोडको अन्तिम समीक्षाको मस्यौदा पनि तयार थियो।
सन् 1991 को जनवरी 3 तारिखमा सं. रा. अ. को क्यालिफोर्नियामा युनिकोड मन्च को संयोजन गरियो र यही वर्ष अक्टोबरमा युनिकोड मापदण्डको पहिलो अंक प्रकाशित भयो। सन् 1992 जुन महिनामा Han ideographs समावेश गरी यसको दोस्रो अंक प्रकाशित भयो। सन् 1996 मा युनिकोडलाई परिस्कृत गर्दै दोस्रो संस्करण प्रकाशित भयो जसमा Egyptian Hieroglyphs जस्ता धेरै ऐतिहासिक लिपिहरू र धेरै प्रयोगमा नआएका अन्य पुरातन लिपिका हजारौं अक्षर, अंक, चिन्ह र संकेतहरूलाई युनिकोडमा संकेतन गर्न सकियो।
युनिकोड मन्च एक गैरनाफामूलक अन्तरराष्ट्रिय संस्था हो जसले युनिकोडको विकासमा संयोजनकारी भूमिका निर्वाह गर्दछ। यसका पूर्ण सदस्यहरूमा Adobe System, Apple, Google, IBM, Microsoft, Oracle Corporation र Yahoo जस्ता धेरैजसो कम्प्युटर सफ्टवेयर र हार्डवेयरका प्रमुख कम्पनीहरू छन्। 
विद्यमान धेरैजसो Character Encoding Scheme हरूमा बहुभाषीय वातावरणमा बेमेल भएकोले यस युक्ति लाई Unicode र यसको मापदण्ड युनिकोड रूपान्तरण ढाँचा अर्थात् UTF युक्तिद्वारा अन्ततोगत्वा विस्थापित गर्ने यस मन्चको महत्वाकांक्षी उद्देश्य रहेको छ। 
यस मन्चले सन् 1991 मा पहिलो पटक ‘युनिकोड मापदण्ड ’ प्रकाशित गर्‍यो र यही मौलिक कार्यको जगमा मापदण्ड विकास गर्न निरन्तर लागिरहेको छ। यस मापदण्डको पछिल्लो संस्करण Unicode 6.3 सन् 2013 को सेप्टेम्बरमा विमोचित भएको थियो। अर्को संस्करण Unicode 7.0 सन् 2014 मा विमोचित हुने योजना छ।
मदन पुरस्कार पुस्तकालय ले ‘नेपाली युनिकोड’ सफ्टवेयरको विकास गरी सन् 2002 देखि खुला स्रोतको रूपमा उपलब्ध गराउँदै आएको छ। नेपाली युनिकोडको प्रयोग अघि नेपाली भाषामा टंकण गर्नको लागि देवनागरी लिपिका वर्ण प्रयोग गरिएको हिमाली, कान्तिपुर, प्रीति जस्ता Non-Unicode नेपाली Font हरू प्रयोग गरिन्थे। तर ती Font हरू द्विभाषीय कम्प्युटर प्रक्रियालाई मात्र स्वीकार्य हुने र बहुभाषीय कम्प्युटर प्रक्रियालाई प्रामाणिक नहुने एवं स्वीकार्य नहुने हुँदा ती Font हरूमा तयार गरिएका सामग्री हरू अरू कम्प्युटर, Website, Blog Site वा सामाजिक सञ्जालहरूमा प्रयोग गर्न समस्या हुन्थे। जसले गर्दा कम्प्युटर तथा Website हरूको विश्वव्यापी सञ्जाल मा विश्वका विभिन्न भाषाहरूको व्यापक प्रयोग, प्रसार र विकास भइरहेको अवस्थामा नेपाली भाषा भने यसबाट वञ्‍चित भई पिछडिरहेको थियो। ‘नेपाली युनिकोड’ को विकास भएपछि भने कम्प्युटर प्रविधि मार्फत नेपाली भाषा पनि विश्वव्यापीकरण भई नेपाली माध्यमभाषामा पनि कम्प्युटर र यसका एप्लिकेशन सफ्टवेयरहरू, Website, Blog Site र सामाजिक सञ्जालहरू संचालन हुन थालेका छन्।
मदन पुरस्कार पुस्तकालयद्वारा ‘नेपाली युनिकोड’ का साथै NepaLinux, ओपनअफिस डट अर्ग Conversion Tools, Nepali Spell Checker जस्ता सफ्टवेयरहरू विकास गरी खुला स्रोतको रूपमा उपलब्ध गराएको छ। साथै मदन पुरस्कार पुस्तकालयले नेपाली भाषामा Accounting Software विकास गर्ने परियोजनाको नेतृत्त्व गरेको छ।नेपाली युनिकोडको विकासपछि नेपाली माध्यमभाषामा यी सफ्टवेयरहरूको विकास सम्भव भएको हो।
यहाँ ओपनअफिस डट अर्गबारे छोटो जानकारी प्रस्तुत गरिन्छ। सन् 2002 देखि नै मदन पुरस्कार पुस्तकालयले खुला स्रोत परियोजना अन्तर्गत उपलब्ध गराएको ओपनअफिस डट अर्ग बहुविध प्लेटफर्ममा प्रयोग गर्न सकिने बहुभाषीय अफिस सुइट हो। यो नेपाली माध्यमभाषाबाट नै चलाउन सकिन्छ। यसमा Word Processor तर्फ राइटर, Spreadsheet Presentation तर्फ Calc, इम्प्रेस जस्ता आधारभूत अफिस सुइटका साथसाथै रेखाचित्र उपकरण, डाटाबेस पहुँच कार्यक्रम, कागजातलाई पी डी एफ ढाँचामा प्रकाशन गर्ने तथा फ्ल्यास ढाँचा मा प्रस्तुतिकरण गर्ने जस्ता सफ्टवयेरहरू समाविष्ट गरिएका छन्। साथै Web Browser र Email Client Application पनि थपी यसलाई विकास गरिने भएको छ। 
मदन पुरस्कार पुस्तकालयबाट विकास गरिएका सफ्टवेयरहरूलाई भाषा प्रविधि केन्द्र ले संभार र अझ विकास गर्ने भएको छ। LTK एक गैरनाफामूलक र गैरसरकारी संस्था हो र यो मदन पुरस्कार पुस्तकालय, काठमाडौं विश्वविद्यालयको कम्प्युटर विज्ञान तथा इन्जिनियरिङ्ग विभाग र त्रिभुवन विश्वविद्यालयको केन्द्रिय भाषा शास्त्र विभाग बीचको सहकार्य हो।
मदन पुरस्कार पुस्तकालयबाट विकास गरिएको नेपाली युनिकोड सफ्टवेयर कम्प्युटरमा जडान गरेर हामी MS-Word, Excel, आदि एप्लिकेशनहरूमा नेपाली भाषामा पनि सामग्री तयार गर्न सक्दछौं। त्यस्तै यो सफ्टवेयर जडान गरेर ओपनअफिस डट अर्ग पनि नेपाली माध्यमभाषाबाटै चलाउन सकिन्छ। यस सफ्टवेयरबाट दुईप्रकारका नेपाली युनिकोड किबोर्ड ले-आउटहरू जडान गर्न सकिन्छ। 
1. परम्परागत नेपाली युनिकोड किबोर्ड ले-आउट 
2. रोमनाइज्ड नेपाली युनिकोड किबोर्ड ले-आउट । 
यी किबोर्डहरू प्रयोग गरेर नेपाली भाषामा टाइप गर्न Non-Unicode Nepali Keyboard बाट भन्दा धेरै सरल, सहज, छिटो र वैज्ञानिक ढंगबाट गर्न सकिन्छ। 
जस्तै केही नेपाली संयुक्त अक्षर टाइप गर्नको लागि Non-Unicode र Unicode Typing Keys यहाँ प्रस्तुत गरिएको छ। 
परम्परागत नेपाली युनिकोड किबोर्डका अधिकांश Typing Key हरू Non-Unicode Typing Key हरू सँग मिल्ने हुँदा Non-Unicode Typing Keys मा टाइप गर्न अभ्यस्त प्रयोगकर्ताहरूको लागि परम्परागत नेपाली युनिकोड किबोर्ड उपयुक्त हुन्छ। रोमनाइज्ड नेपाली युनिकोड किबोर्डमा नेपाली भाषाका हिज्जे अङ्ग्रेजी भाषाका हिज्जे सँग अधिकांश मिल्ने हुँदा अङ्ग्रेजी Typing Keys अनुसार Type गर्ने प्रयोगकर्ताहरूको लागि रोमनाइज्ड नेपाली युनिकोड किबोर्ड उपयुक्त हुन्छ।
यसप्रकारका र अन्य थुप्रै सरलता, सहजता र वैज्ञानिकताको कारण नेपाली भाषामा टाइप गर्न नेपाली युनिकोड किबोर्डको प्रयोग लोकप्रिय हुँदै आएको छ। 
यहाँ रोमनाइज्ड नेपाली युनिकोडमा भएका नेपाली अक्षरहरूको सरलीकृत तालिका प्रस्तुत गरिएको छ। यो तालिका छिटो र सजिलो स्मरण तथा अभ्यासको लागि उपयुक्त छ। 
व्यञ्जन वर्णमाला का सग्लो अक्षर 
स्वर वर्णमाला का अक्षर
स्वर मात्रा 
अन्य 
कम्प्युटर प्रविधिमा भएको प्रगतिलाई सूचना प्रवाहमा उपयोग गरी विश्वभरि नै अत्यधिक लाभ लिने काम भइरहेको छ। तर हाम्रो देश भने यस क्षेत्रमा ज्यादै पछि परिरहेको छ जसको कारण कम्प्युटर प्रविधिमा नेपाली भाषा प्रयोगको अभाव हो। हाम्रो देशमा अझै पनि अङ्ग्रेजी माध्यमभाषाबाट नै कम्प्युटर चलाईन्छ जुन भाषामा धेरैको पहुँच छैन। यसले गर्दा कम्प्युटर प्रविधिमा नेपाली भाषामा टाइप गर्ने बाहेक कम्प्युटरबाट डाटा प्रोसेसिङ गर्ने काम भएको छैन। यसकारण विश्वभरि नै सूचना प्रविधिमा भएको क्रान्तिबाट नेपाल भने लाभान्वित हुन पछाडि परिरह्यो। हुन त कान्तिपुर, प्रीति, हिमाली जस्ता Font हरू प्रचलनमा आए तर यी Font हरूको आ-आफ्ना भिन्दाभिन्दै संकेतन प्रणालीले गर्दा ती Font मा कम्प्युटरमा डाटा प्रोसेसिङ गर्न नहुने, सर्च नहुने, एउटा Font को Document अर्को Font मा परिवर्तन गर्दा समस्या हुने भयो। त्यस्तै कम्प्युटर र इन्टरनेटमा नेपाली माध्यमभाषाको प्रयोग हुन सकेन। यस अवस्थामा नेपाली युनिकोड प्रयोगबाट यी सबै समस्या निराकरण गर्न र कम्प्युटर र इन्टरनेटमा अङ्ग्रेजी भाषाको प्रयोगबाट लिन पर्ने सबै सुविधा नेपाली माध्यमभाषाबाट नै लिन सकिन्छ। यसरी युनिकोडमा नेपाली भाषाको प्रयोग समसामयिक, सान्दर्भिक र आवश्यकता बनेको छ।
प्रविधिको विकास र त्यसको सदुपयोगले नै आजको प्रतिस्पर्धात्मक समयमा अघि बढ्न सकिन्छ। यसैले नेपाली युनिकोड र यसमा आधारित सफ्टवेयरहरूको प्रयोगबाट सूचना प्रविधिको क्षेत्रमा निम्न बुँदामा महत्वपूर्ण लाभ लिन सकिन्छ।
प्रविधिबाट हासिल हुने लाभ अथाह छ। यसकारण नेपाली युनिकोडबाट प्राप्त हुने सफलताहरू उल्लेखित बुँदाहरूमा मात्र सीमित छैनन्। अङ्ग्रेजी भाषा नजानेकाहरूले पनि यसबाट कम्प्युटर प्रविधिका सम्पूर्ण सुविधाहरू उपयोग गर्नसक्ने त छँदैछ, संसारका जुनसुकै कुनामा रहेका नेपाली र नेपाली भाषाप्रति माया राख्नेहरूबीच नेपाली भाषाका माध्यमबाट प्रगाढ संबन्ध स्थापना हुन्छ।
