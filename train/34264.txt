लुभ्र पेरिसमा रहेको एक सङ्ग्रहालय हो, जसमा रहेका कला सङ्ग्रहका कारण हरेक साल दशौं लाख आगन्तुकहरू यहाँ आउछन्।
लुभ्रमा रहेको सबैभन्दा प्रशिद्ध चित्र लेओनार्दो दा भिञ्चीको मोना लिजा हो, तर त्यहाँ रेन्वार, रामब्राण्ट, रुबेन्स र टिशन का विश्वबिख्यात चित्रहरू पनि छन्।
लुभ्रभित्र धेरै प्रतिमाहरू पनि छन्, जसमध्येका सबैभन्दा प्रशिद्ध मिलोसको शुक्र र सामोथ्रेसको पङ्खे जित हुन्।
सङ्ग्राहलय भएको ठाँउमा लुभ्र दुर्ग भनिने एक दुर्ग थियो। यसको निर्माण फ्रान्सका फिलिप द्वितियले गरेका हुन्। पेरिसलाई भाइकिङहरूबाट रक्षा गर्न त्यस दुर्गलाई किल्लाको रूपमा प्रयोग गरिन्थ्यो।
फ्रान्सका राजा शार्ल पाँचौंले त्यस दुर्गलाई दरवारमा परिणत गरे। तथापि, फ्रान्सका अर्का राजा, फ्राँस्वा प्रथमले त्यसलाई ढालेर एक नयाँ दरवार निर्माण गराए।
फ्रान्सका राजा आँरी चौथाले लुभ्रमा ग्राँद गालरी थपे। त्यो बरन्डा 400 मिटर भन्दा लामो र 30 मिटर चौडा छ। त्यसको निर्माण सेन नदी सँगै गरिएको छ। त्यो संसारकै सबैभन्दा लामो भवन थियो। 
