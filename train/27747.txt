लभ आज कल सन् 2009 को भारतीय रोमान्टिक हाँस्य- नाटकीय चलचित्र हो । यस चलचित्रमा मुख्य कलाकारमा सैफ अली खान र दीपिका पादुकोण रहेका छन् । त्यसतै सहायक भूमिकामा राहुल खन्ना, ऋषि कपूर र जिसेली मोन्टेइरो छन् । यो चलचित्रको निर्देशक इम्तियाज अली हुन् भने निर्माता सैफ अली खान र दिनेश भिजन हुन् । यो चलचित्रको मुख्य सारांश साँचो माया कहिल्यै परिवर्तन हुँदैन तर त्यसको महसुस समय परिवर्तन अनुसार हुन्छ । यो चलचित्रको कथा ताइवानी चलचित्र थ्री टाइम्सबाट लिइएको हो । यो चलचित्र तेलुगुमा पनि निर्माण गरिएको छ जसको नाम तीन मार हो र यस तेलुगु चलचित्रमा मुख्य भूमिकामा पवन कल्याण र तृषा कृष्णन छन् ।
