सन् 1911 अर्थात् वि.सं. 1968मा काठमाडौं उपत्यकामा निर्मित 50 किलोवाट क्षमताको फर्पिङ लघु जलविद्युत् परियोजना एसियाकै प्रथम जलविद्युत् परियोजनाहरूअन्तर्गतको एक हो । यस केन्द्रबाट उत्पादित 4 सय किलोवाट विद्युत् वितरण सुव्यवस्था गर्न एउटा अड्डाको आवश्यकता महसुस गरियो । फलस्वरूप 'बिजुली अड्डा'को नामले एउटा अड्डा स्थापना गरियो । तिनताक उत्पादित बिजुलीलाई 'श्री चन्द्रज्योति प्रकाश' भन्ने गरिन्थ्यो । यस्तै गरी सन् 1934मा सुन्दरीजलमा स्थापित 6 सय किलोवाट क्षमताको जलविद्युत् परियोजना पनि नेपालको ऐतिहासिक जलविद्युत् परियोजना हो । 
2019 साल भाद्र 1 गते 'बिजुली अड्डा'को नाम फेरेर 'नेपाल विद्युत् कर्पोरेशन' गरियो र त्यसबखत यसको उद्देश्यमा केही परिवर्तन गरियो । अड्डालाई कर्पोरेशन बनाउन नेपाल विद्युत् कर्पोरेशन ऐन, 2019 लागू गरिएको थियो । यस संस्थानलाई आत्मनिर्भर बनाउन र विद्युत् उत्पादनमा निजी क्षेत्रको पनि लगानी प्रवर्द्धन गर्ने उद्देश्यले नेपाल विद्युत् प्राधिकरण ऐन, 2041 अन्तर्गत 2042 साल भदौ 1 गते बाट नेपाल विद्युत् कर्पोरेशनलाई 'नेपाल विद्युत् प्राधिकरण' बनाइएको हो ।
नेपाल विद्युत प्राधिकरण केन्द्रिय कार्यालय, दरवार मार्ग, काठमाण्डौ, नेपाल, पोष्ट बक्स न. : 10020फोन: 977-1-4153052, 4153053, 4153054, फयाक्स: 977-1-4153067, 4153013ईमेल: info@nea.org.np
www.nea.org.np
