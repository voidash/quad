अबुजा नाइजेरियाको राजधानी शहर हो । यो शहर नाइजेरियाको केन्द्रमा अवस्थित रहेको छ साथै यो सङ्घीय राजधानी क्षेत्र भित्र रहेको छ । अबुजा योजना गरेर बनाइएको शहर हो, जसको स्थापना सन् 1980 मा भएको हो । यो आधिकारिक रूपमा 12 डिसेम्बर 1991 मा नाइजेरियाको राजधानी घोषित भएको थियो । यस भन्दा पहिले लागोस नाइजेरियाको राजधानी रहेको थियो जुन हाल सम्म पनि सबैभन्दा बढी जनसङ्ख्या रहेको शहर हो । सन् 2006 को जनगणना अनुसार अबुजाको जनसङ्ख्या 7,76,298 रहेको छ । 

