सानिया मिर्जा भारतको एउटा टेनिस खेलाडी हुन् । सन् 2003 देखि 2013 सम्म उनले लगातार एक दशकसम्म महिला टेनिस संघको एकल तथा डबलमा शिर्ष भारतीय खेलाडीको रुपमा आफ्नो स्थान बनाउन सफल रहिन र पछी एकल विधामा उनले आफ्नो खेल त्याग गरेपछि शिर्ष स्थानमा अंकिता रैना उक्लिन । 18 बर्षकै उमेरमा विश्वस्तरमा चर्चित हुने यस खेलाडीलाई भारत सरकारले सन् 2006 मा पद्मश्री पुरस्कारले सम्मान गरेको थियो । उनी यो सम्मान पाउने सबैभन्दा कम उमेरकी खेलाडी हुन् । उनलाई 2006 मा अमेरिकामा विश्वको टेनिस खेलको दिग्गज हस्तीहरूको बिच मस्ट इम्प्रेसिभ न्यु कमर अवार्ड प्रदान गरिएको थियो । 
