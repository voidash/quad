
एघार सय किलोमिटर भन्दा लामो पूर्वमा काँकड भिठ्ठा देखि पश्चिम महेन्द्रनगर सम्म नेपाललाई जोडने हालसम्म नेपालकै सबैभन्दा लामो यो राजमार्गको केन्द्र भाग तिर भरतपुर नगर तथा चितवन उपत्यका पर्दछ ।
चितवन उपत्यकाको नवलपरासी जिल्ला खण्डमा पर्ने गैडाकोटमा राजा महेन्द्र बाट यो राजमार्गको बि.स. 2022 सालमा उदघाटन गरीएको थियो । 
हाल पूर्व देखि पश्चिमका नेपालीलाई एकसुत्रमा बाँध्न यो राजमार्गको अतुलनिय योगदान रहेको छ । यस राजमार्गको विकास सँगै देशले ब्यापार वाणिज्यमा अतुलनिय बिकस गर्‍यो साथै राजमार्गको पूर्वदेखि पश्चिमसम्म बिभिन्न द्रुत गतिका बाणीज्य केन्द्रहरू विकास हुन सम्भव भए । तिब्र गतीमा विकास भैरहेका प्रमुख नेपाली शहरहरू मेचीनगर, दमक,इटहरी हेटौंडा, भरतपुर, बुटवल,महेन्द्रनगर तथा अन्य बजारहरू बिर्तामोड, लाहन, बर्दिबास, चन्द्रनिगाहपुर,निजगढ,पथलैया, रत्ननगर, कावासोती, बर्दघाट, लमही, कोहलपुर अतरिया लगायतको बिकस यसै राजमार्गमा चलेको गतिबीधीले बसाउन सम्भव भएको हो। यसै राजमार्गलाई आधार बनाएर बिर्तामोड, इटहरी, लाहन, बर्दीबास, हेटौंडा,भरतपुर, बुटवल, गोरूसिङगे, भालुवाङ, लमही, कोहलपुर तथा अतरिया बाट प्रमुख उत्तर दक्षिण मार्ग हरू गएका छन ।
