अब्राहम बेन्जामिन डि भिलियर्स एउटा दक्षिण अफ्रिकी क्रिकेट खेलाडी हुन् । उनी 2011 क्रिकेट विश्वकप पछी दक्षिण अफ्रिका टिमका एकदिवसीय अन्तर्राष्ट्रिय कप्तानका रुपमा टिममा रहेका छन् । उनी आइपीएलमा हाल रोयल च्यालेन्जर्स बेङ्लोरको तर्फबाट खेल्छन । 
कुमार संगाकारा संगै उनी सन् 2014 मा टेस्ट क्रिकेटमा क्रम 1 मा रहेका थिए । नोभेम्बर 2014 मा गरिएको क्रमाङ्कमा उनी एकदिवसीयमा क्रम 1 मा थिए भने टेस्टमा 2 क्रममा रहेका थिए ।
सन् 2015 जनवरी 18, एबी डि भिलियर्सले एकदिवसीय अन्तर्राष्ट्रिय क्रिकेटमा सबैभन्दा तिब्र शतक लगाउने खेलाडी भएका छन् उनले न्युजील्यान्डका कोरे एन्डरसनको किर्तिमानलाई ध्वस्त गरेका छन् । उनले वेस्ट इन्डिज राष्ट्रिय क्रिकेट टिमका विरुद्ध आफ्नो शतक 31 बलमा पुरा गरेका थिए साथै आउट हुनु पुर्व उनले 44 बलमा 149 रनको किर्तिमान स्थापित गरेका थिए ।

