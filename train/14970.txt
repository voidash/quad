संयुक्त गर्भनिरोघक चक्की वा पिल्स महिलाले प्रयोग गर्ने परिवार नियोजनको अस्थाई साधन हो । यो छोटो अवधिका लागि गर्भान्तर गर्न चाहने महिला लाई नै उपयोगी हुन्छ। 
महिलाले चक्की खान छाडेपछि उनको प्रजनन् शक्ति चाँडै नै फर्कन्छ। यसबाट उनको महिनावारी चक्रमा कुनै असर गर्दैन। यदि चक्की खान छाडेपछि पनि महिलाले गर्भधारण गर्न सकेनन् भने यो समस्या पिल्स छोडेको कारणबाट नभई अन्य कुनै कारण हुनसक्छ।
पिल्स को एक पुरियामा जम्मा 28 वटा चक्की हुन्छन्। 28 चक्की हरु मध्ये 21 वटा सेतो र 7 वटा खैरो रंगका हुन्छ। सेतो चक्की हर्मोनल हो भने खैरो आइरन चक्की हो । यो चक्की हरेक दिन नबिराई खाने गरेमा गर्भ रहँदैन। तर यो चक्की खान छोडेमा महिलाले तुरुन्तै गर्भधारण गर्न सक्छिन्। 
पिल्सले महिलाको डिम्बसय बाट डिम्ब परिपक्व भई निस्कने क्रियालाई रोक्छ। यसको कारणले मासिक डिम्ब निष्काशन हुन पाउँदैन। साथै पाठेघरबाट निस्कने तरल पदार्थलाई बाक्लो बनाउँछ र पाठेघरको भित्री भागलाई पातलो बनाई गर्भ रहन दिदैन । 
www.webmd.com/sex/birth-control/birth-control-pills
