अन्तर्राष्ट्रिय क्रिकेट परिषद क्रिकेटको अन्तर्राष्ट्रिय परिचालक निकाय हो । यो इङ्गल्याण्ड, अस्ट्रेलिया र दक्षिण अफ्रिकाका प्रतिनिधिहरूद्वारा सन् 1909 मा शाही क्रिकेट सम्मेलन रूपमा स्थापित गरिएको थियो । सन् 1965 मा अन्तर्राष्ट्रिय क्रिकेट सम्मेलन नाम राखे जुन सन् 1989 सम्म कायम रहयो । यस परिषदमा हाल अस्ट्रेलिया, इङ्ग्ल्याण्ड, भारत, न्युजिल्याण्ड, पाकिस्तान, दक्षिण अफ्रिका, वेस्टइन्डिज, जिम्बाब्वे, श्रीलङ्का, बङ्गलादेश, अफगानिस्तान र आयरल्याण्ड पुर्ण सदस्य रहेका छन् । यसका 93 वटा सहसदस्यहरु छन् । यो अन्तर्राष्ट्रिय क्रिकेटको कार्यकारी निकाय हो ।
