कुमारी चलचित्र भवन नेपाल का लोकप्रिय मनोरञ्जनात्मक स्थलहरु मध्य एक हो। कुमारी चलचित्र भवन काठमाडौंको कमलपोखरीमा अवस्थित छ। लगभग 20 वर्षदेखि निरन्तर रुपमा कुमारी सिनेमाले नेपाली सिनेमा पारखिहरूलाई नेपाली, हिन्दी र अङ्ग्रेजी चलचित्रबाट मनोरन्जन प्रदान गरिरहेको छ। क्वेस्ट इन्टरटेन्मेन्ट प्रा.लि को ब्यानरमा स्थापना भएको कुमारी सिनेमा पछिल्लो समयमा आएर क्यु.एफ.एक्स अन्तर्गतका हलहरुसंग गाभिएको छ। कुमारी सिनेमाका मुख्य ब्यवस्थापक नकिम उद्दिन, भाष्कर ढुङ्गाना र राजेश सिद्धि हुन् भने प्रमुख कार्यकारी अधिकृत रोशन अडिगा हुन्।

पहिले कुमारी सिनेमा एक सामान्य हलको रुपमा सन्चालित थियो। सन् 2005मा यसको व्यवस्थापन क्वेस्ट इन्टरटेन्मेन्ट प्रा.लिले लिएपछि कुमारी सिनेमालाई मल्टिप्लेक्सको रुप दिइयो। त्यसपछि कुमारी सिनेमा भवनलाई आधुनिक रूप दिइयो। त्यहाँ रहेको एकमात्र हललाई दुईवटा हलमा विभाजित गरियो जसको सिट छ्यमता क्रमशः 307 सिट र 236 सिट रहेको छ। नेपालमा पहिलोपटक 3D सिनेमा भित्राउने हलपनि कुमारीनै हो। सन् 2009मा कुमारी सिनेमा हलमा अवतार भन्ने अङ्ग्रेजी 3D चलचित्र लागेको थियो।
आधुनिक समाजको मागलाई मध्यनजर गर्दै कुमारी सिनेमा हलले आफ्नो भवनभित्र दर्शकहरुका लागि अतिरिक्त सुविधाहरुको ब्यवस्था गरेको छ। शुलभ र पर्याप्त पार्किङ स्थल, सुविधाजनक टिकट काउन्टर, कम्प्युटर स्क्यानिङ प्रविधिको अत्याधुनिक टिकट र वाइफाइ हटस्पट यसका केही उदाहरण हुन्। चलचित्र हेराइलाई अझ सहज बनाउनका दर्शकहरुका लागि आरामदायी सिटहरुको ब्यवस्था गरिएको छ। कुमारीका दुबै हलमा HD प्रविधिको स्क्रिन र 5.1 डल्बि डिजिटल सराउन्ड साउन्ड सिस्टम जडान गरिएको छ। चलचित्र भवनभित्र खाजाघर पनि छ जहाँ बसेर विभिन्न किसिमका परिकार र पेय पदार्थहरुको स्वाद लिन सकिन्छ। यहाँ हरेक दिन बिहानीको शोमा 50% र दिउँसोको पहिलो शोमा 25% छुट पाइन्छ। अन्य दिनको तुलनामा यहाँ शुक्रबार, शनिबार र आइतबार टिकटको मूल्य बढी हुन्छ। विशेष तयारीका साथ कुमारी सिनेमामा धेरैजसो नेपाली चलचित्रहरुको प्रिमियर शो पनि गरिन्छ जसमा नेपाली चलचित्र उद्दोगसँग सम्बन्धित विभिन्न व्यत्तिहरुको उपस्थिति रहन्छ। कुमारी सिनेमामा चलिरहेको कुनैपनि चलचित्रको कुनैपनि सोको टिकट अनलाईनमार्फतपनि खरिद गर्न सकिन्छ। यसका लागि क्यु.एफ.एक्स सिनेमाको औपचारिक वेवसाइटमा गइ क्यु.एफ.एक्स क्लबको सदस्य बन्नुपर्ने हुन्छ अनि त्यसपछि कुनैपनि शोको टिकट खरिद अथवा बुक गर्न सकिन्छ। 
