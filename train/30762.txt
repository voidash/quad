जन आन्दोलन 2 पछिको नयाँ राष्ट्रिय गान सयौं थुंगा फूलका हामी का रचनाकार प्रदीपकुमार राई/व्याकुल माइलाको जन्म 2029 साल चैतमा थाक्ले-8 हिलेपानी, ओखलढुङ्गामा भएको हो। आमा धनलक्ष्मी र बुबा मानबहादुरका छोरा प्रदीपका एक दाजु, एक दिदी र एक भाइ छन्। उनको मातृभाषा वाम्बुले राई हो। अविवाहित राई कानुनशास्त्र स्नातक तथा जनप्रशासन अध्ययनरत छन्। कानुनी सेवा का रूपमा राजधानीमा कार्यरत राईको साहित्यिक लेखन थालनी 2046 सालमा भएको हो। उनको पहिलो प्रकाशित रचना कविता थियो, जुन समीक्षा साप्ताहिक, 2048मा छापिएको थियो। उनका प्रकाशित रचना - कविता, गीत, गजल, लेख, निबन्ध छन्। उनका रचना मधुपर्क, गरिमा, समष्टि, मिर्मिरे, कविता, नव कविता, 'स्रष्टा', 'बिन्दू', 'लिब्जु-भुम्जु', कान्तिपुर, गोरखापत्र, स्पेसटाइम, राजधानी, गोरखापत्र आदीमा छापिएका छन्। उनको प्रकाशित कृति 'नेपाली गीत संग्रह-2059' हो। उनी 'बरभञ्ज्याङ्ग' चौमासिक गोजिका, 'मानव अधिकार आवाज', 'लिब्जु-भुम्जु' त्रिभाषीय त्रैमासिक, आदिवासी मानव अधिकार सरोकार केन्द्र, काठमाडौं, कौशिकी साहित्य प्रतिष्ठान, काठमाडौंका संस्थापक सदस्य हुन् भने काठमाडौं जिल्ला नेपाल बार एसोसियसनका साधारण सदस्य छन्। उनले लेखेको राष्ट्रिय गान यस्तो छ - 
यो गान राष्ट्रिय गान छनोट समितिले 2063 मंसिर 14मा नेपाल सरकारलाई हस्तान्तरण गरेको थियो। यो गान नै 2064 वैशाखमा राष्ट्रिय गानका रूपमा छानिएको छ। राईबाहेक हरिहर तिमिल्सिनाको लेखन दोस्रा र रामप्रसाद ज्ञवालीको लेखन तेस्रो भएका थिए। ती राष्ट्रिय गीत यस्ता छन्- 
दोस्रो गीत 
हरिहर तिमिल्सिना 
तेस्रो गीत 
रामप्रसाद ज्ञवाली
