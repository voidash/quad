उत्तर-दक्षिण लोकमार्ग चीनको तिब्बतस्थित फलाकदेखि भारतको बिहारस्थित भिठ्ठामोड जोड्ने लोकमार्ग हो। भारतीय सिमाना भिठ्ठामोडबाट जलेश्वर, बर्दिबास, दोलखाको लामाबगर हुँदै खुर्कोटको पुलसम्म 1 सय 23 किलोमिटर सडकमा यातायात चालू छ । लामाबगरबाट उत्तर-दक्षिण लोकमार्गको खुर्कोट पुलबाट 32 किलोमिटर ट्रयाक खुलेपछि यो नाकाले चीन र भारतलाई जोड्नेछ। चीन र भारत जोड्ने अरनिको राजमार्ग भन्दा छोटो हुनेछ। तिब्बतको ल्हासा र सिगात्सेबाट भारतको बिहार हुँदै सामान ढुवानी गर्न सजिलो यो सडक व्यपारिक दृष्टिले महत्त्वपूर्ण छ।


