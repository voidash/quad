2039 सालमा स्थापित काठमाण्डौंबाट 306 कि.मी. र वीरगंजबाट पूर्व 12 कि.मी. को दुरीमा अवस्थित बारा जिल्लाको सदरमुकाम रहेको नगरपालिका हो । स्थापनाकालमा यस उ. मा​. न.पा. मा तत्कालिन कलैया, बरेवा, भवानीपुर, बैरिया, बघवन, रामपुर गाविसलाई समेटिएको थियो । 11 वडामा विभाजित यस उ. मा​. न.पा. मा 2047 सालमा भतौडा, ब्रम्हपुरी, विशम्भरपुर गाविस थप गरी 14 वडामा विस्तार गरी यसको क्षेत्रफल बढाईएको थियो । एसियाकै ठूलो बली चढ्ने श्री गढीमाई मन्दिर नजिक भएको कारणले यस उ. मा​. न.पा. पर्यटकीय क्षेत्रको रुपमा पनि विकसित हुने क्रममा छ। बारा जिल्लाको दु मध्यकोे एक उपमहानगरपालिका कलैया सांस्कृतिक विविधताको धनी नगरपालिका हो । राष्ट्रिय जनगणना 2068 अनुसार जिल्लाको कुल जनसङ्ख्या 6,87,708 मध्ये यस उपमहानगरपालिकाको पछिल्लो तथ्याँक अनुसार कुल 13,205 घरधुरीमा 86,318 जनसङ्ख्या रहेको छ जुन जिल्लाको कुल जनसङ्ख्याको 12.56 प्रतिशत हुन आउछ । वि.सं. 2039 सालमा स्थापना भएको कलैया उपमहानगरपालिका हाल जिल्लाको 4 निर्वाचन क्षेत्र मध्ये निर्वाचन क्षेत्र नं. 3 मा पर्दछ । साविकमा 14 वटा वडामा विभक्त भई कार्य गर्दै आएकोमा नेपाल सरकारको निर्णय अनुसार यसै आवमा 8 वडा गाविसहरु धर्मनगर,बलिरामपुर,बघवन,दोहरी,उत्तरझिटकैया,भतौडा,मोतीसर र सिसहनीया गरी 13 वडा थप भई हाल कुल वडा संख्या 27 कायम भएको छ । 9 वटा शहरी वडाहरु र 18 वटा ग्रामिण वडाहरु रहेको यस उ. मा​. न.पा. मा विगतको तथ्याक अनुसार कुल 77 किमि सडकहरु रहेकोमा 12 किमि कालोपत्रे, 3 किमि ढलान र 34 किमि ग्राभेल र बाँकी सडकहरु कच्ची रही आएकोमा हाल विस्तारित वडाहरुको समेत गरी सडक विस्तार भएको छ । यसबाट नगरले सडक सुधार लगायत भौतिक विकासमा ध्यान दिनु पर्ने देखिन्छ । बारा जिल्ला र कलैया उ. म​. न.पा.को मानवीय विकास सुचकाँक न्यून रहेकोले मानवीय र सामाजिक विकासलाई प्राथमिकता दिनुपर्ने देखिन्छ ।
वि.सं. 	कुल जनसङ्ख्या 	पुरुष 	महिला2048 	20,969 	11,270 	9,6992058 	32,260 	17,025 	15,2352062 	36,776 	19,265 	17,511
प्रशासनिक संरचना
सिमाना
सिद्धेश्वर मन्दिर, राजदेवी मन्दिर, नुतनदेवी मन्दिर, मुक्तेश्वर मन्दिर, राधाकृष्ण मन्दिर, महावीर मन्दिर, बुद्ध मन्दिर, चिमनीमाई मन्दिर, बेलपाती मन्दिर, मस्जिद, बौद्धिमाई मन्दिर, हनुमान मन्दिर,रामराजा दरबार, सिद्धेश्वर मा.वि., रामजानकी मन्दिर, बरेवा हरियाली पार्क, रामपुरको पोखरी, लङ्गडा पोखरी, बावन बिगाहा फुलबारी, गढीमाई मन्दिर 
