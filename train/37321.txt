पारो ताकसाङ ताकसाङ पल्फुग मठ को रूपमा रहेका एउटा प्रसिद्ध भुटानी मठ हो । एउटा प्रमुख हिमालय बौद्धको पवित्र स्थल तथा मन्दिर परिसर हो । जुन पहाडको माथिल्लो टाकुरामा रहेको छ । यो मठ भुटानको पारो उपत्यकामा स्थित छ । ताकसाङ अर्थात भुटानको बाघको गुफा भनेर यसलाई चिनिन्छ । भुटानको चर्चित शहर पारोबाट ताकसाङ करिब 20 मिनेटको यातायात दुरी पार गरेपछि 3 घण्टा हाराहारी पैदल यात्रा गर्नुपर्ने हुन्छ । समुन्द्री सतहदेखि 32 सय मिटर उचाइमा रहेको यो गुम्बा निकै नै पुरानो हो । भुटानको पर्यटकीय, धार्मिक, कला र संस्कृतिको आश्य बोकेको ताकसाङ सत्रौ शताब्दीदेखिका बौद्ध मुर्तिहरू जस्ताको तस्तै रुपमा पाइन्छ । आन्तरिक एवम वाह्य पर्यटकको समेत आइरो लाग्ने ठूलो पहाडको कोखमा अवस्थित गुम्बा जति हेरू उति नै हेरू लाग्ने खालको छ । वरिपरीका बनजङ्गल तथा उचाइबाट देखिने दृष्यहरूले जो कोहीलाई मन्त्रमुघ्द पार्दछ । गुम्बा नजिकैको झर्नाले त झनै ताकसाङलाई सुन्दर बनाएको छ । प्राकृतिक सुन्दरता मात्रै होइन ताकसाङले ऐतिहासिक महत्व पनि बोकेको छ ।

