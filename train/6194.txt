सर एलेक्जेन्डर च्यापम्यान "एलेक्स" फर्गुसन, जो सर एलेक्स नामले विश्वविख्यात छन्, एक स्कट्टीस फुटबल प्रबन्धक र पुर्व फुटबलर हुन । एबर्डीनको प्रबन्धकका रूपमा अत्याधिक सफल अवधि अघि फर्गुसन इस्ट स्टर्लिंगशायर र सेन्ट मिरेन जस्ता क्लबका प्रबन्धक थिए । जक स्टेनको मृत्युका कारण केहि समयका लागि स्कटल्यान्ड राष्ट्रिय फुटबल टिमका प्रबन्धक रहेका सर एलेक्सलाई नोभेम्बर 1986 मा म्यानचेस्टर युनाइटेड को प्रबन्धकका रूपमा नियुक्त गरिएको थियो । म्यानचेस्टर युनाइटेडका प्रबन्धकको इतिहासमा सर म्याट बस्बी पछि उनि दोस्रो प्रबन्धक हुन जसले 23 बर्ष सम्म टोलीमा प्रबन्धकका रूपमा सेवा गरे । आफ्नो प्रवन्धनका दौरान फर्गुसनले कैयौँ पुरस्कार जीतेका थिए र धेरै किर्तिमान कायम गरे जसमा ब्रिटिश फुटबल इतिहासमै सर्वाधिक बर्षको सर्वश्रेष्ठ प्रबन्धक पुरस्कार पनि सामेल छ ।
