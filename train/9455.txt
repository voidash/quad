चन्दन लोमजेल दार्जीलिङमा सक्रिय नेपाली संगीतकार हुन् । उनी चर्चित गायिका डेजी बराइलीका पति हुन् । चन्दन आफैँ पनि दार्जीलिङका नामी सङ्गीत सर्जक र दार्जीलिङ सांस्कृतिक विभागका प्रमुख हुन् । चन्दनले डेजीको स्वरको गीत रेडियो नेपालमा पहिलोपटक सुनेका थिए । पछि गएर नाम र गीत सुन्ने कुरा अझ नजिकिएर गएछ । गानाबजानाका टोलीहरुमा हिँड्दाहिँड्दै बाह्र वर्षम्मको संगतले नजिकएर डेजी-चन्दनले घरजम गरेछन् । डेजी-चन्दनका छोरी विमोचिका र छोरा अनमोल छन् । छोरी विमोचनाले गायनमा आमालाई साथ दिन थालेकी छिन् भने छोरा अनमोल पनि सानैदेखि सङ्गीतमा लाग्न थालेका छन् ।नेपालयले काठमाडौंमा आयोजना गर्दै आएको पलेंटी श्रृंखलामा प्रत्येक पटक डेजी आउँदा चन्दन पनि आउने गरेका छन् ।


