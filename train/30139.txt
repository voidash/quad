स्वेज नहर इजिप्टमा अवस्थित भुमध्य सागर र लाल सागरलाई जोड्ने मानव निर्मित जहाजी नहर हो । निर्माण को 10 वर्ष पछि,17 नोभेम्बर, 1869 मा खुला गरिएको थियो । यसले जहाजलाई युरोप र दक्षिण एसिया बीच यात्रा गर्न अनुमति दिन्छ।
फ्रेन्च कम्पनीले सन् 1859 बाट बनाउन थालेको यो नहर सन् 1869 बाट प्रयोगमा आउन थालेको हो । यो नहर भू–मध्य सागरको जलमार्ग र संसारकै सबैभन्दा ठूलो व्यापारिक रुट भयो ।
त्यतिखेर औद्योगिक क्रान्ति युरोपमा मात्रै भएको हुनाले युरोपमा निर्माण भएका सम्पूर्ण सामानहरू एसिया, पूर्वी अफ्रिका र उत्तर अफ्रिकाका केही देशहरूमा बेच्नका लागि यही मार्गबाट लगिन्थ्यो । त्यति बेलादेखि नै यो प्रमुख रुट रहेको छ । यसलाई नियन्त्रण गर्नका लागि खास गरी पहिले ब्रिटेन र अहिले आएर पश्चिम युरोपेली राष्ट्रहरू लागि परेका छन् ।

सन 1956मा पहिले इजराइल तथा पछि ब्रिटेन र फ्रान्सद्वारा मिस्र माथि गरिएको आक्रमणलाई स्वेज संकट भनिन्छ। यो आक्रमण स्वेज नहर माथि पश्चिमी देशको नियन्त्रण पुनः स्थापित गर्न तथा मिस्रको राष्ट्रपति गमाल अब्देल नासेरलाई सत्ताबाट हटाउने उद्देश्यले गरिएको थियो। युद्ध शुरू भए पछी संयुक्त राज्य अमेरिका, सोवियत संघ र राष्ट्र संघले यसमा राजनयिक हस्तक्षेप गरे र आक्रमनकारी देश पछि हट्न को बाध्य भए।
निर्देशाङ्क: 30°42′18″ उत्तर 32°20′39″ पूर्व / 30.70500° उत्तर 32.34417° पूर्व / 30.70500; 32.34417
