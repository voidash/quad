बक्रेश्वर माध्यमिक विद्यालय गोर्खा जिल्लाको भोगटेनीमा अवस्थित विद्यालय हो।
यस भेगमा विद्यालयहरु नभएको कारण स्थानीयवासीहरुको उत्साहजनक उपस्थितमा स्व.पूर्णचन्द्र अर्याल र स्व.पुस्पराज अर्यालको सक्रियतामा बि.स.2014 साल जेष्ठ 9 गते श्री चन्द्र भास्कर प्राइमरी स्कुल को नाम बाट यस स्कुलको औपचारिक रुपमा पढाई शुरु भएको पाइन्छ। शुरुमा विद्यालयको भौतिक पक्ष पूर्ण नहुदाँ गाउँको स्थानीय पिपलको चौतारो र ठाँटिमा बिद्द्यार्थीहरु जम्मा गरि विद्यालय सु-संचालन भएको थियो पछि स्व.पूर्णचन्द्र अर्याल, स्व.मोदनाथ अर्याल, स्व. शेसकान्त अर्याल, खेमराज अर्याल र लोकनाथ अर्याल ज्यू बाट जज्गादान दिई स्थानीय रुपमा भवन निर्माण गरि विद्यालय संचालन समिति गठन गरि समितिमा पूर्णचन्द्र अर्याल सभापति, पुस्पराज अर्याल, इश्वरी अर्याल, ठाकुर प्रसाद अर्याल, मोहकान्त सेडाई, र भक्त नारायण श्रेष्ठ जस्ता शिक्षा प्रेमी अग्रजहरु रहनु भएको संचालक समिति गठन गरि यसकै अग्रसरतामा नयाँ शिक्षक नियुक्ति, भवन निर्माण, सामग्री र फर्निचर जस्ता सामग्रीहरू जुटाएर कक्षा 5 सम्म संचालन भएको थियो।
शैक्षिक सत्र 2023/24 सालमा तत्कालीन विद्यालयका प्र.अ. श्री श्यामजी अतिथि र धन बहादुर अर्याल, श्री ठाकुर प्रसाद अर्याल सहितको अग्रसरतामा गोरखा जिल्लाको दक्षिण भेगमा नि.मा.बि. नभएको कारणले यस विद्यालयलाई बक्रेश्वर महादेवको नाम बाट विद्यालयको नाम परिवर्तन गरि श्री बक्रेश्वर मिडिल स्कुल नामले नि.मा.बि. सम्मको कक्षा संचालन भएको पाइन्छ यो विद्यालयले नि.मा.बि. को अनुमति नपाउदा सम्म श्री लक्ष्मी मा.बि., गाईखुर को शाखाको रुपमा कक्षा 6 सम्म को पढाई शुरुवात गरेको थियो वि.स.2025 सालमा जि.शि.का. गोरखाबाट यस विद्यालयलाई नि.मा.वि. संचालन को अनुमतिपत्र प्राप्त भएपछि कक्षा 8 सम्मको अध्यापन संचालन गरि यसै विद्यालयबाट सबै परिक्षा लिने र नतिजा प्रकाशित गर्ने थालनि भएको पाहिन्छ
वि.स.2030 सालमा रास्ट्रिय शिक्षा पद्दति योजनाको तहगत बिभाजन अनुसार कक्षा 6 र 7 लाई नि.मा.वि. तोकेको हुँदा कक्षा 8 कटौती भइ कक्षा 7 सम्म मात्र संचालन पनि भएको पाहिन्छ। वि.स.2037/38 साल देखि संस्कृत मा.वि. संचालन गर्ने महान उदेस्य साथ प्रा.शिवहरि मरहठ्ठा को अग्रसरतामा यस विद्यालयलाई मा.वि. बनाउने क्रममा निजी स्रोत मा शिक्षक नियुक्ति गरि पठनपाठन संचालन भएपनि त्येसले दीर्घकालीन पूर्णता पाउन सकेन पुनः वि.स. 2054/9/4 गतेका दिन बक्राङ ग.वि.स.को वडा न.1,2,3 र मनकामना ग.वि.स. को 4,5 र 6 वडा का अभिभावकको उपस्थिति मा यस विद्यालयलाई मा.वि. संचालन गर्ने र निजी श्रोतमा शिक्षक तथा बैंक धरौटीको लागि अभिभावकहरुको औकात हेरी, शिक्षक तथा कर्मचारीहरुले 1 महिनाको तलब, पेन्सनवालाहरुको 1 महिनाको पेन्सन, कृषक तथा मजदुरहरुको 5 दिन बराबरको पारिश्रमिक चन्दा संकलन गरि मिति 2055 साल असार 31 गतेदेखि मा.वि. सम्मको कक्षा संचालन गर्ने पूर्ण आधिकारिक अनुमतिपत्र गरेको र मिति 2056 सालदेखि नियमित प्रवेशिका परीक्षामा यो विद्यालय सामेल हुदै आएको छ।
  अनौपचारिक शिक्षाको क्रममा बालबालिकाबाट सिदा र दक्षिणा लिएर शुरु गर्ने गुरु श्रीप्रसाद अर्याल बनौती मनकामना........................................ 2012/13  प्र.अ. रामलाल श्रेष्ठ -नेपाल सरकारबाट पहिलोपटक दरबन्दीमा - 2014-2019  प्र.अ. भिम प्रसाद कट्टेल - कट्टेलडाँडा - 2019-2021  प्र.अ. शान्तमणि कट्टेल - कट्टेलडाँडा - 2021-2023  प्र.अ. श्यामजी अतिथि - बक्राङ 1 - 2023-2025  प्र.अ. हरि बहादुर पुडासैनी - ताक्लुंग - 2026-2026  प्र.अ. कृष्णप्रसाद दवाडी - बक्राङ 2 - 2026-2027  प्र.अ. धन बहादुर अर्याल - बक्राङ 2 - 2028-2030  प्र.अ. एक बहादुर परियार - बक्राङ 1 - 2030-2042 प्र.अ. अमृत बहादुर आचार्य - बक्राङ 1 - 2042-2052  प्र.अ. धन बहादुर अर्याल - बक्राङ 2 - 2052-2056  प्र.अ. शंकर प्रसाद मरहठ्ठा - बक्राङ 1 - 2056-2056 प्र.अ. राजेन्द्र प्रसाद ढकाल - गो.ण.पा.7 - 2056-2067   प्र.अ. देव प्रसाद खनाल - ....................- 2057-2069/5 प्र.अ. युद्ध विलास अर्याल - बक्राङ 2 - 2069 देखि
