अग्नि एयरको विमान 2069 जेठ 1 मुस्ताङको जोमसोम विमानस्थलनजिकै अवतरण गर्ने क्रममा दुर्घटना भएको छ । दुर्घटनामा 15 जनाको मृत्यु भएको छ भने 6 जनालाई चिन्ताजनक अवस्थामा उद्धार गरिएको छ । पोखराबाट जोमसोमका लागि उडेको अग्नि एयरको नाइन एन एआइजी नम्बरको विमान जोमसोम विमानस्थलनजिकैको पहाडमा ठक्कर खाएर दुर्घटना भएको हो । बिहान 9.50 बजे जोमसोम विमानस्थलमा अवतरण गर्ने क्रममा अग्नि एयरको 9एन एआईजी–डी228 विमान दुर्घटना हुँदा क्याप्टेन प्रभूशरण पाठकसहित 15 जनाको मृत्यु भएको थियो । मृत्यु हुनेहरुमध्ये दुई नेपाली र 13 भारतीय नागरिक रहेका छन् । नेपाल नागरिक उड्डयन प्राधिकरणका अनुसार घाइते हुनेहरूमा डेनिस नागरिकद्वय आर एन्ड्रीअस र टी इमिली, दुई भारतीय बालबालिका तिरुमाला किदाम्बी श्रीवद्र्धिनी र तिरुमाला किदाम्बी श्रीपाद तथा विमान परिचारीका रोसनी हाइजु रहेका छन् । मुस्ताङको जोमसोम विमानस्थलमा अवतरण गर्नेक्रममा मार्फा गाविस 5 को डाँडामा दाहिनेतिरको पङ्खाले छोएर अग्नि एयरको डोनियर विमान बिहान 9.50 बजे उक्त दुर्घटना भएको थियो ।
दुर्घटनामा तरूनी सचदेव, भारतकी एक 14 वर्षीय कलाकार अनि उनकी आमा को ज्यान गयो।

