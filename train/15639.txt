सूर्यवंश एक पौराणिक राजवंश मानिन्छ । हिन्दु शास्त्रहरूका अनुसार सूर्यवंश प्रमुख क्षत्रिय वंशहरूमध्ये एक हो । पौराणिक सूर्य बाट सूर्यवंशको उत्पत्ति र नामाङ्करण भएको मानिन्छ । इक्ष्वाकु कुल सूर्यवंशकै अर्को नाम हो । सूर्यवंशबाट उत्पन्न भएका व्यक्तिहरूलाई सूर्यवंशी भनिन्छ। प्रसिद्ध रघुवंश सूर्यवंशको शाखा हो। सूयवंशको उल्लेख बाल्मीकिको रामायण, व्यास ऋषिको महाभारत र कालीदासको रघुवंशम् कृतिमा गरिएको छ।
भारतका केही राजपुतहरू र नेपालको केही क्षेत्रीहरू आफु सूर्यवंशी क्षत्रिय भएको दाबी गर्दछन् ।
सूर्य ले विश्वकर्माकी छोरी संज्ञाको कोखबाट वैवश्वता मनु पैदा गरेका थिए । वैवश्वता मनुको 9 छोराहरूमध्ये इक्ष्वाकु एक हुन् ।प्रसिद्ध सूर्यवंशी शासकहरू
भारतका राजपुत वंशजस्तै चितौडको सिसोदिया राजवंश, राठौर, कच्वाहा, पुन्दिर, मिन्हास, आदिहरू सूर्यवंशी मानिन्छन् । प्रसिद्ध सिसोदिया वंशका राजपुतहरू रघुवंशी राजा रामका छोरा लवको सन्तान भएको मान्दछन् ।
नेपालको राजवंश लिच्छवि वंश सूर्यवंशी भएको मानिन्छ। नेपालको अन्तिम राजवंश शाह वंश पनि सिसोदिया राजवंशको शाखा भएको दाबी गर्नाले आफुलाई सूर्यवंशी ठान्दछन् । त्यस्तै खबतरी बस्नेत आफुलाई रघुवंशी राजा रामका छोरा कुशको सन्तान भएको मान्दछन् । बगाले थापा, आदि कुलका व्यक्तिहरू पनि सूर्यवंशी भएको दाबी गर्छन् ।
