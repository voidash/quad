शम्भुनाथ मन्दिर पूर्वी नेपालको प्रसिद्ध मन्दिरहरु मध्ये एक हिन्दू मन्दिर हो । यो मन्दिर पूर्व पश्चिम राजमार्गको दक्षिण भाग सप्तरी जिल्लाको शम्भुनाथ नगरपालिकामा अवस्थित छ । यस मन्दिरमा शिव प्रमुख देवताको रूपमा रहेको छ । भारत तथा नेपालको भक्तजनहरूको आस्थाको केन्द्रको रूपमा यो मन्दिर रहेको छ । यहाँ प्रत्येक वर्ष बैसाख महिनामा महिना दिन लामो मेला लाग्ने गर्दछ । 
यो मन्दिर स्थानीय र वरिपरिका समुदायमा ऐतिहासिक, सांस्कृतिक र धार्मिक दृष्टिकोणले महत्वपूर्ण रहेको छ । यस मन्दिर भित्र रहेको शिवलिङ्ग धेरै पिढी पहिले चन्द्रभोगा गढीबाट ल्याएर स्थापित गरिएको छ । 
