Timalia nipalensis Acanthoptila nipalensis
काँडे भ्याकुर नेपालमा मात्र पाइने पंक्षी हो । विश्वमा अन्त कतै नपाइने काडे भ्याकुर काठमाडौं, ललितपुरमा पाइन्छ । नेपालमा मात्र पाइने दुर्लभ चरा काँडे भ्याकुर चितवनमा पनि फेला परेको छ । काँडे भ्याकुर विशेष गरी काठमाडौंको गोदावरी र धादिङको उत्तरी भेगमा पाइने गर्दछ । काँडे भ्याकुर समुद्र सतहबाट 12 सय मिटरभन्दा माथि रहेका पश्चिम नेपालको डोटी र राराताल वरपर पनि न्युन संख्यामा पाइने गरेको छ । काँडे भ्याकुर धादिङको शिद्धलेक गाँउपालीका स्थित नलाङ्गको ढेवा लेकमा अत्याधिक भेटिएको छ । यो नलाङ्गकै फाकफुक भन्ने ठाँउको जंगलमा पनी भेटिएको छ । शिद्धलेक गाँउपालीका यो चराको संरक्षणमा जुटेको छ ।
नेपालमा मात्र पाइने काँडे भ्याकुर एक दुर्लभ चरा हो। मुख्य गरि यो चरा ललितपुर तथा मकवानपुरका केही जंगलहरूमा मात्र पाइने गर्दछ। यो ढुकुरभन्दा केही सानो र खरानी रंगको हुन्छ। काँडे भ्याकुर 12 सय मिटरभन्दा माथिको भूभागमा बस्न रुचाउँछ। यो चरा करिब 26 सेन्टिमिटर लामो हुन्छ। यसले ओसिलो क्षेत्रमा आहारा खोज्छ। यसले एकपटकमा दुईवटासम्म अण्डा कोरल्छ। काँडे भ्याकुर प्रायः समूहमा बस्न रुचाउँछ। लजालु स्वाभावको यो चरालाई सजिलैसँग फेला पार्न सकिँदैन।
