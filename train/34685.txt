एन्ड्र्यु रस्सल गारफिल्ड एक ब्रिटिश-अमेरिकी अभिनेता हुन जो थुप्रै रेडियो, टेलिभिजन, चलचित्र, तथा नाटकमा प्रस्तुत भएका छन। उनको पूर्व भूमिकाहरूमा चलचित्र लायन्स फर ल्याम्बस, द ईम्याजिनेरियम अफ डक्टर पारन्यासस, र बोइ ए पर्दछन र 'बोइ ए'का लागि उनलाई 2007मा बाफ्टा पुरस्कार प्राप्त गरेका छन।
गारफिल्डले 2010को चलचित्र द सोसियल नेटवर्कमा एड्वार्डो साभरिनको भुमिका निभाए पछि व्यापक नाम र समालोचकहरूको प्रशंसा प्राप्त गरे। यसको लागि उनले दुई बाफ्टा र एक गोल्डेन ग्लोब नामांकन पनि प्राप्त गरे। गारफिल्डसँग संयुक्त राज्य अमेरिका र युनाइटेड किंगडमको दोहोरो नागरिकता छ। उनी 2012को सुपर हिरो चलचित्र द अमेजिन्ग स्पाइडर-म्यानमा स्पाइडर-म्यानको मुख्य भुमिका निर्वाह गर्दैछन।
गारफिल्ड लस एन्जलसमा जन्मिएका हुन। उनको आमा एसेक्सकी एक ब्रिटिश नागरिक हुन भने पिता क्यालिफोर्नियाका अमेरिकी। उनको परिवार उनी तीन वर्षको हुँदा इङ्गल्याण्ड सरेका थिए। गारफिल्ड एक यहूदी हुन र "मध्यम वर्ग"को घरमा उनी हुर्किएका थिए। उनको माता पिताले सानो इन्टेरियर डिजाइनिन्गको व्यापार गर्दथे; उनको पिता, रिचर्ड, गिल्डफोर्ड सिटि स्विमिन्ग क्लबको प्रमुख प्रशिक्षक बने र उनको आमा एक नर्सरी स्कुलमा शिक्षण सहायक छिन। उनको एक ठुलो दाइ पनि छन जो एक डाक्टर हुन। गारफिल्ड सर्रि, इङ्गल्याण्डमा हुर्किएका थिए र आफ्नो प्रारंभिक वर्षमा एक जिम्निस्ट थिए। उनले बानस्टेडमा प्रायरी प्रिपरेटरी स्कुल र पछि नजीकै एशटेडमा सिटि अफ लन्डन फ्रिमेन्स स्कुलमा पढेका हुन। उनले सेन्ट्रल स्कुल अफ स्पिच एन्ड ड्रामाबाट प्रशिक्षण लिएर सन् 2004मा स्नातक गरे।
गारफिल्ड बाह्र वर्षदेखि नै गिलफोर्डमा अभिनयको कक्षाहरू लिन शुरू गरेका थिए र सानै उमेरमा "बग्सी मालोन" भन्ने नाटकमा पनि खेलेका थिए। उनले एप्सोममा एक युवा थिएटर कार्यशाला समूहमा समावेश भए र मुख्य रूपले स्टेज अभिनेताको रूपमा काम गर्न शुरू गरे। 2004मा उनले म्यान्चेस्टर रोयल एक्सचेन्ज थिएटरमा "केस" भन्ने नाटकमा आफ्नो प्रदर्शनको लागि "अ मेन थिएटर" र 2006मा सर्वश्रेष्ठ नवागन्तुक "ईभनिन्ग स्ट्यान्डर्ड थिएटर" पुरस्कार जिते।
गारफिल्डले आफ्नो ब्रिटिश टेलिभिजन शुरुवात 2005मा च्यानल 4को किशोर नाटक "सुगर रश"बाट गरे। 2007मा डक्टर हुको तेश्रो श्रृंखलामा एपिसोड "डालेक्स ईन म्यान्ह्याट्न" र "ईभोल्युशन अफ द डालेक्स"मा देखा परेर उनले सबैको ध्यान खिचे। अक्टोबर 2007मा भराईटिले उनलाई आफ्नो "10 एक्टर्स टु वाच"मा समावेश गरेको थियो र उनी नोभेम्बर 2007मा "लायन्स फर ल्याम्ब्स" नामक नाटकमा एक अमेरिकी विश्वविद्यालयको छात्रको भुमिकामा देखिए। त्यहि महिना उनी च्यानल 4को चलचित्र "बोइ ए"मा देखिए जसको लागि उनले 2008को सर्वश्रेष्ठ अभिनेता - बाफ्टा जिते। 2008मा उनले "द अदर बोलेन गर्ल"मा सानो भुमिका गरेका थिए र बर्लिन अन्तर्राष्ट्रिय चलचित्र महोत्सवमा भविष्यको उदयिमान कलाकार मध्ये एक घोषित भएका थिए।
गारफिल्ड भोग पत्रिकाको डिसेम्बर 2009 अकंमा "ह्यान्सेल एन्ड ग्रेटल" शीर्षक फोटो शुटमा मोडेल पनि बने। त्यहि वर्षमा गारफिल्डले टेरि गिलियमको चलचित्र "द ईम्याजिनेरियम अफ डक्टर पार्न्यासस्" र द रेड राईडिंग टेलिभिजन श्रृंखलामा सहायक भूमिका निभाएका थिए। 2010मा उनले जापानी मूलका ब्रिटिश लेखक काजुओ इशिगुरोको उपन्यासमा आधारित चलचित्र "नेभर लेट मि गो" र डेभिड फिन्चरको फेसबुकका संस्थापकहरूको बारेमा आधारित चलचित्र "द सोसियल नेटवर्कमा" अभिनय गरेका थिए। त्यो चलचित्रको लागि उनले दुईवटा बाफ्टा अवार्ड र गोल्डेन ग्लोब अवार्ड को नामांकन प्राप्त गरे। 14 डिसेम्बर 2010 मा, "द सोसियल नेटवर्क"ले 68 औं वार्षिक गोल्डन ग्लोब अवार्डमा छवटा नामांकन प्राप्त गर्‍यो जस मध्ये यसले 16 डिसेम्बर 2011मा चारवटा पुरस्कार जित्न सफल भयो।
5 जनवरी 2010मा गारफिल्ड म्याडिसन स्क्वेर गार्डेनमा द आर्केड फायर वेबकास्टको पूर्व-शोमा टेरि गिलियमको सहायकको रूपमा देखा परे। 12 सेप्टेम्बर 2010 मा, उनी जेस्से आईजेनबर्ग र जस्टिन टिम्बरलेकसँग 2010 एमटिभि भिएमएको सह-प्रस्तोता पनि भए।
मार्च 2010 मा, एन्ड्र्युले आफ्नो ब्रडवे डेब्यु एथेल ब्यारिमोर थिएटरमा माइक निकोल्सद्वारा निर्देशित नाटक "डेथ अफ अ सेल्सम्यान"मा बिफ लोह्म्यानको भुमिकाबाट गरे।
गारफिल्ड एम्मा स्टोनसँग मार्क वेबको "द अमेजिन्ग स्पाइडर म्यान"मा स्पाइडर म्यानको मुख्य भुमिका खेल्न छानिएका छन। यस चलचित्रको छायांकन डिसेम्बर 2010मा शुरू भएको थियो र 3 जुलाई 2012मा रिलिज हुने निर्धारित छ।
"Q: You were born in California but moved to Britain at the age of three. How American do you feel?Andrew Garfield: ... I feel equally at home in both places. I don't feel any more or less either one, but enjoy having a varied cultural existence."
Andrew Garfield: I have two nationalities, so I can be either here or there, so it doesn’t really matter. I’m ok with being kind of slightly nomadic.
