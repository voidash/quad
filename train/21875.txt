तराई बाँदरचरी नेपालमा पाइने एक प्रकारको चराको नाम हो । यसलाई अङ्ग्रेजीमा ब्ल्याक-ब्रेस्टेड प्यारोटबिल  भनिन्छ ।
तराई बाँदरचरी कैलोखेरो टाउको र माथल्लो भाग पितहरित खैरो भएको हुन्छ । यसको छातीमा कालो टाटो साथै तल्लो भाग कैलोमैलो हुन्छ । 
तराई बाँदरचरी नेपालको पूर्वी तथा तराई भूभाग, भारतको अरुणान्चल प्रदेश तथा आसाम तथा बङ्गलादेशको कतै कतै पाइएको अभिलेख छ । नेपालको तराईमा 19 औँ शताब्दीमा मात्र अभिलेखन गरिएको थियो । यो चरा 150 मी. को उँचाई सम्म पाइएकको थियो।
तराई बाँदरचरी नर्कटका घना झाडीहरु, उच्च घाँस र निगालाको झाडी बस्ने गर्छन । यो चरा प्रजननको समयमा बाहेक सानोसानो झुण्डमा बस्ने गर्छन । यो चराको प्रजनन् अवधि अप्रिलदेखि जुलाईसम्मको रहेको छ ।
विश्वमै दुर्लभ मानिने यो प्रजाति संरक्षणका हिसाबले संवेदनशील अवस्थामा रहेको छ । नेपालक सन्दर्भमा यस प्रजातिको लोप भइसकेको अनुमान गरिएको छ । वासस्थानको विनासले गर्दा नै यो चराको प्रजाति खतरामा परेको हो ।
