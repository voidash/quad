आफ्नो देशका लागि आवश्यक पर्ने सबै वस्तु तथा सेवाहरू आफ्नो देशमा नै उत्पादन गर्न नसक्दा कुनै पनि देशले अर्को देशबाट परिपूर्ति गर्नुपर्दछ । आफ्नो देशले उत्पादन गरेका वस्तु तथा सेवाहरु अर्को देशमा निर्यात गर्ने र आफूले उत्पादन गर्न नसकेका वस्तु तथा सेवाहरू अर्को देशबाट आयात गर्ने गरिन्छ । यसरी विभिन्न देशहरू बीच वा फरक देशका नागरिकहरू बीच वस्तु तथा सेवाहरूको कारोबार भैरहेको हुन्छ । यसरी निरन्तर अन्तर्राष्ट्रिय स्तरमा भैरहने वस्तु तथा सेवाहरुको करोवारलाई अन्तर्राष्ट्रिय व्यापार भनिन्छ ।

