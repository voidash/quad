मीरपुर खास (सिन्धी र उर्दू: میرپور خاص पाकिस्तानको सिन्ध प्रदेशमा रहेको मीरपुर जिल्लाको राजधानी शहर हो । मीरपुर खास सिन्ध प्रदेशको चौथो सबैभन्दा ठूलो शहर हो जसको सन् 2009 मा अनुमानित जनसङ्ख्या 48,859,09 रहेको छ । मीरपुर खास अाँप खेती को लागि प्रख्यात छ जसमा वर्षको सयौं प्रकारका अाँपहरू उत्पादन हुन्छन् । सन् 1955 देखि यस शहरमा एक परम्परागत अाँप पर्व मनाइदै अाएको छ । 
मीरपुर खास शहर वाह नगरमा 25°31' उत्तर र 69°00' पुर्वमा सिन्ध प्रदेशको पुर्वी भागमा अवस्थित छ । यो शहर हैदराबाद शहरबाट 65 किलोमिटर पुर्वमा रहेको छ जहाँबाट दुवै सडकहरू जोडिएका छन् । यो शहर कराचीबाट 220 किलोमिटर दक्षिण-पश्चिममा रहेको छ भने नजिकको भारतीय सिमाना शहरबाट 170 किलोमिटरको दुरीमा पर्छ । 
सन् 2009 मा मीरपुर खासको अनुमानित जनसङ्ख्या 48,859,09 रहेको छ ।मीरपुर खास जिल्लामा अनुमानित 33 प्रतिशत हिन्दुहरू छन् भने अन्य इस्लामीहरू रहेका छन् । अन्तिम 18 अौँ शताब्दीमा यस क्षेत्रमा मुस्लिमहरू पञ्जाबबाट यस ठाउँमा अाएका थिए । यस शहरको सबैभन्दा ठूलो मुस्लिम जनजाति अरिन जातीहरू हुन् जो अमृतसार, पटियाला, फिरोजपुर, अम्बालाबाट बसाइँसराइ गरेर स्थाई रुपमा बसोबास गर्न अाएका थिए । मीरपुर खास नजिकै एक सिख धर्ममो मन्दिर रहेको छ जसलाई सिख धर्मका स्थापक गुरु नानकले यस ठाउँमा पाहिला टेकेको भन्ने इतिहास उल्लेख छ ।
मीरपुर शहर सिन्ध प्रदेशमा खेलकुदको उत्थान गर्ने शहरको रुपमा प्रख्यात छ । यस शहरमा विषेश गरी क्रिकेट, फुटबल, हक्की अादि प्रमुख रुपमा खेलिन्छ भने टिबल टेनिस, व्यडमिन्टन अादि खेलहरू पनि प्रचलित छन् । यस शहरमा पाकिस्तान क्रिकेट बोर्डले निर्माण गरेको एक राष्ट्रिय रङ्गशाला रहेको छ जसमा विभिन्न विद्यालय र कलेजहरूको खेल प्रतिस्पर्धा हुने गर्छ । यस शहरमा र नजिकैको हैदराबादमा अन्य रङ्गशालाहरू पनि रहेका छन् ति मध्य गामा रङ्गशाला एक हो । यस शहरमा अन्य विभिन्न जिम हलहरू रहेका छन् ती मध्य जिमखाना सबैभन्दा प्रख्यात छ ।
यस शहर र जिल्लामा उर्वर भूमिले प्रशस्त रुपमा भएका कारण यहाँ गँहु, प्याज, उखु, कपास, खुर्सानी, अाँप अादिको उत्पादन हुन्छ । यस ठाउँमा सन् 1900 पछि जमराव नहर स्थापना भयो र शहरको खेतीमा पुनरुत्थान भएको थियो । इतिहासको एक निश्चित अवधिको लागि मीरपुर खास देशको सबैभन्दा राम्रो कपास उत्पादन गर्ने र शहरको अधिकांश आय कपासको खेतीबाट आफ्नो धान्ने गरेको थियो ।
मीरपुर रेलवे स्टेसन मीरपुर शहरको बिचमा रहेको छ । 40 वर्ष पछि पाकिस्तान र भारतबीच रेलमार्गको पुन जोड गरी खोलिएको थियो । एक व्यापक चौडा रेल मार्ग मीरपुर खास देखि खोखरापार सम्म बिछ्याइएको थियो जुन पाकिस्तान र भारतको सिमानामा रहेको छ । हाल एक नयाँ रेल मार्ग बनाइएको छ जुन पाकिस्तानको कराची देखि भारतको जोधपुर सम्म जान्छ । मीरपुर रेलवे स्टेसन पाकिस्तान सबैभन्दा लामो मन्चको रुपमा रहेको छ ।
पाकिस्तान - प्रदेश सरकार
