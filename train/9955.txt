समग्र प्रविधि क्षेत्रको सर्वस्वीकार्य विधा सूचना प्रविधि पछिल्लो समय देश विकासको मेरुदण्ड नै बन्दै गएको छ । सूचना प्रविधिको क्षेत्रमा भएको बहुआयामिक प्रभाव र विस्तारले विश्व साँघुरो ग्राममा परिणत हुँदै गएको यथार्थ अब नौलो कुरा रहेन । दैनिक जीवनमै सूचना प्रविधि हावी भएकाले मानिसको दैनिकीमा ठूलो सहजता ल्याइदिएको छ । कम्प्युटरको विकासबाट सुरूवात सूचना प्रविधिको क्षेत्रमा भएको गुणात्मक फड्को कम्प्युटरकै सेरोफेरोमा अझ अङ्कुरित, पुष्पित, पल्लवित हुँदै गएको छ । कम्प्युटर नामको प्रविधिको भाँडो आज आएर यति लचिलो भइसकेको छ कि दूरसञ्चार, सञ्चार माध्यम, बैङ्किङ्ग, व्यावहारिक जुनसुकै प्रयोजनका लागि यसको प्रयोग वाञ्छनीय हुन पुगेको छ ।
हाम्रो सन्दर्भमा भने हरेक वर्षझैँ 2065 साल पनि सूचना प्रविधिको क्षेत्रमा खासै उपलब्धिमूलक भएन भन्न चिउँडोमा हात राखेर घोत्लिरहनु पर्दैन । सूचना प्रविधिको मूल प्रवाहमा आफ्नो सिर्जनशीलताको व्यापार गर्न नसक्नु नेपालका लागि वर्षैंदेखिको परम्परागत नियति बन्दै गएको छ । नहुनु मामाभन्दा त कानो मामा निको भनेझैँ केही छिटफुट गतिविधिहरूलाई भने नजर अस्वीकार गर्न सकिँदैन ।
नेपाल टेलिकमको बेथिति
2065 सालको सुरूवातमा राज्यको स्वामित्व रहेको नेपाल टेलिकमले इन्टरनेट प्रयोगकर्ताहरूको लागि 'ए डी एस एल' प्रणाली भित्र्याएको घोषणा गर्‍यो । 'ए डी एस एल' अर्थात 'असिमेटि्रक डिजिटल सब्स्क्राइभर लाईन'बाट 'पी एस टी एन' टेलिफोनका प्रयोगकर्ताहरूले उच्च गतिको इन्टरनेट सुविधाको उपभोग गर्ने अवसर पाए । सहरी क्षेत्रमा यो प्रविधि भित्रिएपछि 80 प्रतिशतभन्दा बढी परिमाणले इन्टरनेट शुल्कमा कटौती भयो । नेपाल टेलिकमकै सेवा विस्तारको कुरा गर्दा मोबाइलबाट इन्टरनेट सुविधा प्रयोग गर्ने प्रविधि 'जी पी आर एस'को सुविधासमेत थप गर्‍यो पि्रपेड मोबाइल नमस्तेमा । यसअघि यो सुविधा स्पाइस नेपालले मात्रै दिँदै आएको थियो । जेनेरल प्याकेट रेडियो सर्भिस थप गर्नुलाई नेपाल टेलिकमको ग्राहक बढाउने उद्देश्यसँग मात्रै जोड्ने सकिने आधार उसैले प्रदान गरेको सेवाले दिएको छ । गुणस्तरीय सेवा प्रदान गर्न नसकेको तीतो यथार्थ सम्पूर्ण ग्राहकहरू भुक्तभोगी भएको विषय हो । आफ्नो क्षमता कम भएको जानकारी हुँदाहुँदै सेवाग्राहीलाई प्रभावकारी सेवा उपलब्ध गराउनुको साटो ग्राहकलाई विभिन्न सेवा थप गरेको ढोङ पिट्दैमा मदमस्त छ । खासगरी 'जी एस एम' अर्थात् 'ग्लोबल सिस्टम फर मोबाइल कम्युनिकेसन' प्रविधिमा आधारित मोबाइल फोन-नमस्ते, अत्यधिक ग्राहक सङ्ख्याका कारण नेपाल टेलिकमले सञ्चालनमा
ल्याएका 'बी टी एस' अर्थात् 'बेस ट्रान्सिभर स्टेसन'ले धान्न नसकी नेटवर्कको समस्या विगतका वर्षहरूदेखि नै ग्राहकहरूले भोग्दै आएका हुन् तर जति सिमकार्ड वितरण गरे पनि त्यो समस्यालाई हल गर्न कुनै प्रभावकारी कदम चालिएको छैन । नयाँ सेवाको थप गर्नु सह्राहनीय कुरा हो तर गुणस्तरीय सेवा प्रदान भए मात्रै सेवाग्राहीले तिरेको शुल्कको अर्थ रहने थियो । 2065 सालमा भोगिएको यो समस्या नेपाल टेलिकमले 2066मा सुधार गरोस् भन्ने अगि्रम शुभकामना ।
अन्य दूरसञ्चार प्रदायक संस्था
सञ्चारको क्षेत्रमा नेपालमा अपरेट भइरहेका अन्य दुई मोबाइल कम्पनीहरू स्पाइस नेपाल र युटिएल पनि सेवा बिस्तारमा जोडतोडले लागिपरेका छन् । स्पाइस नेपालले 'जी एस ए' प्रविधिमा आधारित मोबाइल फोन सञ्चालन गर्दछ भने युटिएल 'सी डी एम ए' प्रविधिमा आधारित मोबाइल फोन सञ्चालन गर्दै आएको छ । स्पाइस नेपालको मेरो मोबाइल देशको 14वटै अञ्चलमा पुगिसकेको छ भने युटिएलले तीन विकास क्षेत्रमा आफ्नो सेवा विस्तार गरिसकेको छ । यो मूलतः 2065 सालमा भएको सूचनाको क्षेत्रको उपलब्धि हो ।
क्यान इन्फोटेक
देशको सूचना प्रविधिको क्षेत्रलाई फराकिलो पार्न सन् 1992मा कम्प्युटर एसोसिएसन अफ नेपाल -क्यान)को स्थापना भयो । क्यानको स्थापनाले नै सूचना प्रविधिको विकासमा टेवा पुगेको भन्न सक्ने वातावरण नदेखिए पनि बर्सेनि आयोजना हुने सूचना प्रविधि मेला क्यान इन्फोटेकले भने केही हदसम्म प्रविधिको जानकारी एवं चेतना साधारण मानिससम्म पुर्‍याएको देखिन्छ । वर्षभरिमा एक मेलाको आयोजना मात्रै गरेर बस्ने गरेको क्यानले सूचना प्रविधिको विकासमा खासै भूमिका खेलेको देखिँदैन् ।
सूचना प्रविधि आयोग विघटन
2065मा सूचना प्रविधिसँग जोडिएका व्यक्ति, संस्थालाई एक दुःखद घटना घट्यो, त्यो हो सूचना प्रविधि उच्च आयोगको विघटनको तयारी । बनेपामा रहेको आईटी पार्कको सञ्चालनको लागि मुख्यतः गठन गरिएको उच्च आयोगले सोचेअनुरूपको काम गर्न नसक्दा विघटन गर्ने तयारीमा सरकार जुटेको छ । काम गर्न नसक्ने व्यक्तिलाई हटाइ नयाँ व्यक्ति ल्याउनुको सट्टा आयोग नै खारेज गर्नु उपयुक्त होला र ?
सकारात्मक पहल
यो लेख पढिरहँदा तपाईंले हरेक क्षेत्रमा निराशा मात्रै रहेको अनुभूति गरिरहनुभएको होला । आशा गर्ने ठाउँ पनि छन् । जस्तै त्रिभुवन विश्वविद्यालयअन्तर्गतको कम्प्युटर विज्ञान केन्द्रिय विभागले सूचना प्रविधिको विकासमा एक सानो प्रयास गरेको देखिन्छ, विश्वस्तरीय आईटी कन्प| MB of Day Pack,50 Items Ncell Flood relief free SMS,left.Ncell.न्सको आयोजना गरेर । कन्फ्रेन्स 18 मुलुकका 25 सहभागीहरूले आफ्नो प्रस्तुति प्रदर्शन गरेका थिए । सूचना प्रविधिको क्षेत्रमा नेपालले पनि पाइलाहरू चाल्न थालेको सन्देश उक्त कन्फ्रेन्स मार्फत अन्य मुलुकसम्म पुर्‍याउने चेष्टा गरिएको थियो ।
अविकसित राष्ट्रको सूचीमा रहेको हाम्रो देशको हिमाली भेगमा वायरलेस इन्टरनेट वाइ-फाइको प्रयोग गर्छन् चौरीपालक व[mषकहरूले भन्दा तपाईंलाई आश्चर्य लाग्न सक्दछ तर यो सत्य हो, चौरी पालनमा लागेका व[mषकहरूले अन्य jmुनै सञ्चार सुविधा नभएकोले वाइ-फाइमार्फत वल्लोडाँडा र पल्लोडाँडामा चौरीको आहार, बसोबास अनि अन्य आवश्यक सामग्रीको जानकारीका साथै खरीद बिक्रीको प्रक्रियासमेत इन्टरनेटमार्फत गर्ने गर्दछन् । 2065 साललाई सूचना प्रविधिका लागि सकारात्मक तुल्याउन हिमाली क्षेत्रको यो आयाम पनि मनन योग्य छ । सन् 2006को रोमन म्यागासेसे पुरस्कार विजेता महावीर पुनले म्याग्दीबाट सुरू गएको वायरलेस प्रविधि देशका अन्य पहाडी र हिमाली जिल्लामा समेत द्रूत गतिमा विकास गरिरहेका छन् । त्यसबाहेका निजी तवरबाट विभिन्न विश्वविद्यालयका आईटी सङ्कायका विद्यार्थीहरूले नयाँनयाँ सˆट्वेयरको निर्माण गरेर आफूलाई पनि यस क्षेत्रमा अब्बल प्रमाणित गरिरहेको छैन भलै ती रचनात्मक र सिर्जनात्मक पहलकदमीको पुँजीकरण र व्यावसायिकीकरणका लागि राज्यको अग्रसरका आवश्यक हुन्छ ।
अन्त्यमा,
देशमा सूचना प्रविधिको विकास गर्न सर्वप्रथम त शैक्षिक क्षेत्रमा जोड दिनुपर्छ । सूचना प्रविधिको ज्ञान हासिल गराउन उद्योगमा प्रयोग हुने व्यावसायिक ज्ञानभन्दा पनि पहिला त सैद्वान्तिक किताबी ज्ञान अनि उक्त आर्जन गरेको ज्ञानलाई प्रयोगात्मक ज्ञानमा प्रतिस्थापन गर्न सके त्यसले उत्पादक परिणाम दिन सक्छ । सूचना प्रविधिको अर्को प्रमुख बाधक सहरी क्षेत्र र ग्रामीण क्षेत्रबीचको खाडल । सम्पूर्ण उपलब्धताको केन्द्रीकरण र सहरमुखी अवधारणाका कारण ग्रामीण क्षेत्रका युवाहरूलाई प्रविधिको ज्ञान आर्जन गराउन दूरशिक्षाको अवधारणालाई विकास गरी अत्याधुनिक प्रविधिको पहुँच ग्रामीण भेगसम्म पनि विस्तार गर्न सकिन्छ । यसरी सहर र गाउँबीचको खाडल पुर्न सके सूचना प्रविधिको विकासले ऽूतगति लिन सक्छ ।
हुनतः समग्र नेपालमा मोबाइल प्रयोगकर्ताको सङ्ख्या 50 लाखभन्दा बढी छ अनि नियमित कम्प्युटर प्रयोगकर्ताको सङ्ख्या पनि 10 लाख नाघिसकेको छ तर अरूले विकास गरेका प्रविधिहरूको प्रयोगमा नै रमाउने हाम्रो बानीले सूचना प्रविधिको सिर्जनशीलताको क्षेत्रमा कुनै योगदान दिन सक्दैन । त्यसले त फगत प्रविधि मैत्री मानसिकता र जीवनशैली ल्याउला तर त्यतिका प्रविधि भित्राउन गरिएको आर्थिक लगानीले देशको व्यापार घाटामा अरू नकारात्मक सूचक देखाउँछ । एकातिर दर्जनौँ कलेजहरूमा उच्च शिक्षाका रूपमा सूचना प्रविधिका हरेक विद्यामा अध्यापन भइरहेको छ तर ती कलेजका उत्पादनहरू नेपालमा भरपर्दो रोजगार र काम पाइएन भनेर पलायन हुनेको लर्को दिनदिनै बढ्दो छ । 'ब्रेन ड्रेन'को नकारात्मक पीडा एकातिर छ भने आफ्नो देशमा आवश्यक पर्ने जनशक्ति चाहिँ बाहिरबाट आयात गर्नुपर्ने अवस्था छ । तसर्थ आफूले आर्जन गरेको ज्ञान, सीपलाई सही ठाउँमा प्रयोग गरी आउने वर्षहरूमा नेपाली युवाहरूले नै सूचना प्रविधिको क्षेत्रमा आमूल परिवर्तन ल्याउने र आत्मनिर्भरताको सार्थक पाइलो हुनेमा विश्वास गरौँ ।
