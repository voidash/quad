हरिप्रसाद 'गोर्खा' राई भारतमा बसोबास भएका नेपाली भाषासेवी हुन्। उनी हरेक सन्दर्भमा नेपाल र नेपाली भाषाको कुरा उठाउँथे। ओखलढुंगाबाट बाजे पुस्तामा नागाल्यान्ड गएका हरिप्रसादले आफू गोर्खाली भएको चिनाउन 'गोर्खा'को जोडेका हुन्।
राईको जन्म बाबु धनराज राई र आमा यशोदा राईका सुपुत्रका रूपमा कोहिमा, नागाल्याण्ड, भारतमा सन् 1914 जुलाई 15 तारिखका दिन भएको हो। उनको निधन 92 वर्षको उमेरमा सन् 2005 नोभेम्बर 14मा भएको थियो। सन् 1959 आकाशवाणी गुहाटीबाट नेपाली सेवा सुरु गर्ने श्रेय गोर्खा राईलाई जान्छ।
उनको पहिलो रचना सन् 1933मा शारदामा प्रकाशित भएको थियो। उनका मौलिक कृतिहरूः
उनीद्वारा सम्पादित, अनूदित र फुटकर कृतिहरूः
छ दशकभन्दा बढी समयदेखि अविच्छिन्न रूपले नेपाली भाषा र साहित्यको संवर्द्धनका निमित्त विभिन्न माध्यमबाट उल्लेखनीय सेवा प्रदान गरिरहेबापत उनलाई 2052 सालको जगदम्बाश्री पुरस्कार प्रदान गरिएको थियो। त्यसबाहेक उनले पदकप्रसाद ढुंगाना स्मृति पुरस्कार, सिक्किमबाट सन् 1995मा भाषिक मान्यता पुरस्कार पाएका थिए।
