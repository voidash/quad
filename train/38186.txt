कुन्चोक नेपालको मध्यमाञ्चल विकास क्षेत्र, बागमती अञ्चलको सिन्धुपाल्चोक जिल्लामा अवस्थित एक गाउँ विकास समिति हो। कुञ्चोक गाविस जिल्ला सदरमुकामबाट नजीकै पर्दछ। सदरमुकाम चौताराबाट करिब 2 कोष पश्चिममा पर्ने यस गाविसको कुल क्षेत्रफल 14.07 वर्ग किलोमिटर छ। गाविसको पूर्वमा सानुसिरुवारी पिपलडाँडा पश्चिममा नवलपुर बाडेगाउँ उत्तरमा स्याउले सिम्पालकाभ्रे र दक्षिणमा सिपापोखरे भोटसिपा गाविसहरू पर्दछन्। कुञ्चोक गासिसमा औसत हावापानी पाइन्छ। यस गाविसको प्रमुख कृषिबालीमा धान मकै गहुँ तथा कोदो पर्दछ। नवलपुर थुम अन्तर्गत पर्ने यस गाविसमा क्षेत्री, सन्यासी, तामाङ तथा अन्य जातिको बसोबास छ। कुञ्चोक गाविसमा उर्जा उत्पादनमा झ्याँडीखोला लघु जलविद्युत परियोजना र 7 ओटा SHS जडान गरिएको छ। विसं 2058 सालको जनगणना अनुसार यस गाविसको कुल घरपरिवार संख्या 897 र कुल जनसङ्ख्या 5183 छ। 

