भूल्ने पो हो कि ? अमेरिकामा सन् 2011मा बनेको भूटानी-नेपाली चलचित्र हो । 
यसको छायाकंन अमेरिकाको अटलान्टा, टेन्नेसी, कोलोराडो, न्युयोर्क, नियाग्रा फल्स आदि स्थानमा गरिएको छ । अनिश थापाले कथा लेखेका हुन् । पटकथा प्रकाश पुरी र वसन्त अधिकारीको हो । टेकबहादुर सार्की चलचित्रका निर्माता हुन् । यसको डाइरेक्टर अफ फोटोग्राफि हिमग्याप ताशीले गरेका छन् । 
नायक अनिश थापा, नायिका प्रियंका कार्की, अमेरिकी युवा डेनी कुक, सोमु थापा र टंक न्यौपाने यसका मुख्य कलाकार छन् । 
यस चलचित्रमा नेपालबाट भूटानी शरणार्थी अमेरिकामा पुनर्स्थापित हुन जाँदा फरक समयमा आएका नायक र नायिकाको मिलन अनि विछोडको कथा छ । 
यस चलचित्रमा 4 गीत छन् । दुई गीत गीतकार शेखर ढुंगेलका छन् भने दुई गीत टंक बुढाथोकीले लेखेका छन् ।
