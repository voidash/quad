कृष्णहरि बराल नेपाली कवि, गीतकार एवम् साहित्यकार हुन् । उनको जन्म 4 जनवरी 1954 मा सिन्धुली जिल्लाको हत्पतेमा भएको हो । उनकाे पहिलो नाम सुव्वासाव् थियो । घरमा सबैले बराललाई सुव्वासाव भनेर बोलाउँथे । सन् 1977 मा म भक्त हुँ यो देशको नामक कविताबाट चर्चा पाएका थिए ।
बाल्यकालका सुव्वासाव् लाई जब उनका बाबु खडानन्द बरालले भेडा हेर्न जान्छस् केटा हिँड भन्दै घरबाट लिएर गए तर सुव्वासावका पिताले भेंडा हेर्न भनेर लिएर ठाउँ त विद्यालय थियो । यो देखेर सुव्वासाव बाबुको ठट्यौली बुझ्न नसकेर जिल्लिए । भेडा हेर्न भन्दै बाबुले विद्यालय भर्ना गरिदिएपछी विद्यालयका शिक्षकले सुव्वासावको नाम कृष्णहरि बराल राखि दिए र आज तिनै नाम नेपाली संगीत जगतमा प्रसिद्ध छ । सिन्धुलीमा पनि काठमाडौंलाई नेपाल भनेर चिनिन्थ्यो । काठमाडौं जाने–आउनेहरु नेपाल जाने, नेपाल गएर आएको भन्थे । गाउँमा कोहि काठमाडौंबाट फर्कियो भने झण्डै 6 महिनासम्म त्यो घरमा नेपाल बारे सुन्न आउने मान्छेको भिड लाग्थ्यो । काठमाडौं कस्तो रहेछ भनेर सोध्नेको भिडले नेपाल पुगेर फर्केकालाई भन्न भ्याइनभ्याइ हुन्थ्यो । सिन्धुलीबाट काठमाडौं आइपुग्न 4 दिनको पैदल यात्रा गर्नु पर्थ्यो । बरालमा भने काठमाडौंको सपना थिएन । उनलाई काठमाडौं आईपुगिएला भन्ने नै लागेको थिएन । बैंकको अफिसरका लागि जनकपुरमा उनले फारम भरेका थिए । तर, संयोगले त्यसको परीक्षा राजधानीमा हुने भएपछि पनि उनी काठमाडौं हानिए । यसपछि सुरु भयो उनको काठमाडौंको बसाइ ।
2033 सालमा बिए पास गरेर राजधानी छिरेका बराल राजधानी बसाईका सुरुवाती दिनमा एउटै यात्राको बाटोमा 3 पटकसम्म हराए । यात्राको बाटोमा जति नै पटक हराउँदै भेटिँदै गरेपनि उनको लेखनको बाटो राजधानी छिरेपछि भने झन मजबुत बन्दै गयो । यहि वर्ष उनले रेडियो नेपालमा पत्र पठाउँदा वाचन गर्ने पाण्डव सुनुवारलाई भेट्न गए । सिन्धुलीको हत्तपतेमा जन्मिएका गीतकार तथा प्राध्यापक कृष्णहरि बरालको बाल्यकाल सुखद रुपमा त बित्यो नै । तर बरालले आफू 6 वर्षको हुँदा आफ्नी आमालाई गुमाए । उनका पिताले अर्की आमा विवाह गरे । त्यसैले पनि उनी आफ्ना पितासँग भन्दा धेरै हजुरबुवा हजुरआमासँग नजिकिए । उनी सानैबाट हजुरबुवासँग सुत्थे । बाल्यकालमा कमिला र मौरीसँग खेल्ने बरालको बानी गएन । त्यसैले अहिले पनि घरमा मौरी पालेका छन् र फुर्सदमा मौरीसँग खेल्ने गर्छन् । गीति एल्वम र चलचित्र गरि करिव 7 सय बढी गीत रेकर्ड गराइसकेका बरालले गजल सिद्धान्तमा विद्यावारिधि गरेका छन् । बराल गीतकार मात्र होइनन् विद्यालय देखी त्रिभुवन विश्वविद्यालयका पाठ्यक्रमहरुका लेखक पनि हुन् । उनका साहित्यक र पाठ्यक्रमका सहित 50 वटा पुस्तक प्रकाशित छन् । 
कृष्णहरि बरालले मुख्य गरि आधुनिक गीत, चलचित्रका गीत, गवल गीत तथा स्वदेश गान वा राष्ट्रिय भावना रहेको गीतहरू लेख्ने गर्खछन्। नेपाली चलचित्रहरूमा उनका केही गीतहरूले निकै चर्चा तथा प्रसिद्धता कमाएका छन्। उनको पहिलो रेकर्ड भएको गित ``भक्त हुँ म यो देशको…´´ बोलको गित थियो।
