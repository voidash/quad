इङ्ल्यान्ड क्रिकेट टिम अन्तर्राष्ट्रिय क्रिकेटमा इङ्ल्यान्ड र वेल्सको प्रतिनिधित्व गर्ने एउटा टिम हो । सन् 1997 जनवरी 1 पछी यो टिमलाई इङ्ल्यान्ड र वेल्स क्रिकेट बोर्ड द्वारा शाषित गरिएको छ भने त्यस भन्दा पुर्व यसलाई सन् 1903 देखि 1996 को अन्तसम्म मेरिलबोन क्रिकेट क्लब द्वारा शासित गरिएको थियो । सन् 1877 को 15-19 मार्चमा आयोजित इङ्ल्यान्ड तथा अस्ट्रेलिया बीच भएको म्याचलाई नै पहिलो आधिकारिक टेस्टको रुपमा मानिन्छ । सन् 1909 जुन 15 मा यी दुई राष्ट्र संगै दक्षिण अफ्रिका मिलेर इम्पिरियल क्रिकेट कन्फ्रेन्स गठन गरेका थिए । इङ्ल्यान्ड र अस्ट्रेलिया बीच सन् 1971 जनवरी 5 मा पहिलो एकदिवसीय अन्तर्राष्ट्रिय म्याच खेलियो थियो । इङ्ल्यान्डले आफ्नो पहिलो अन्तर्राष्ट्रिय टि-ट्वान्टी म्याच अस्ट्रेलियाको बिरुद्ध सन् 2005 जुन 13 मा खेलेको थियो । हाल सम्म इङ्ल्यान्डले 945 टेस्ट म्याचमा 336 जित संगै 273 हार र 336 ड्र को नतिजा निकालेको छ । त्यसै प्रकार इङ्ल्यान्डले एकदिवसीय विश्वकपमा तिन पल्ट उप-बिजेता बनेको छ, त्यस्तै सन् 2004 तथा 2013 मा आईसिसी च्याम्पियन्स ट्रफीमा बिजेताको रुपमा रहेको छ भने सन् 2010 को आईसिसी वर्ल्ड ट्वान्टी ट्वान्टी को बिजेता पनि रहेको छ ।
