"वेलकम टू न्यू योर्क" अमेरिकी गायिका तथा गीतकार टेलर स्विफ्ट को गीत हो जुन उनको पाँचौँ स्टुडियो एल्बम 1989 लागि रेकर्ड गराइएको थियो। एल्बमको दोस्रो एकलको रूपमा यस गीत 20 अक्टोबर 2014 मा बिग मेसिन रेकर्डस् र रिपब्लिक रेकर्डस् द्वारा रेडियोमा सार्वजनिक गरिएको थियो। स्विफ्टले यस गीतबाट आर्जित सबै रकमलाई न्यू योर्क सिटि डिपार्टमेन्ट अफ एजुकेसनका लागि दान गरेकी थिइन्।
वेलकम टू न्यू योर्क गीतलाई पहिलो पटक डिजिटल डाउनलोड द्वरा आइट्युन्समा 20 अक्टोबर 2014 मा सार्वजनिक गरिएको थियो। यो गीत 1989 एल्बमको सुरुवाती गीतको रुपमा रहेको छ। डिजिटलमा सार्वजनिक गर्नु भन्दा अगाडि स्विफ्टले आफ्नो आधिकारिक युट्युव खातामा 30 सेकेन्डको नमुना सङ्गीत सार्वजनिक गरेकी थिइन्। स्विफ्टले गीतको बारेमा इ! अनलाइनसँगको अन्तरबार्तामा भनेकी छन्,"मैले त्यो सहरमा पाएको प्रेरणा वर्णन गर्न कठिन छ र मैले मेरो जीवनमा अनुभव गरेको प्रेरणाको कुनै अन्य बललाई तुलना गर्न गाह्रो छ"। उनले सञ्चार माध्यमसँगको अन्तरबार्तामा,"तपाईं यस प्रकारको सङ्गीत र यो पहिलो गीत विशेष गरी प्रतिबिम्बित देख्न सक्नुहुन्छ"। गीतको बारेमा बर्णन गर्दै स्विफ्टले एल्बममा पहिलो गीतको रुपमा वेलकम टू न्यू योर्क सार्वजनिक गर्न चाहन्थिन् किनभने "न्यूयर्क सहरले मेरो जीवनको कथाको लागि पछिल्लो दुई वर्षमा महत्त्वपूर्ण परिदृश्य स्थान बनेको छ" भनेकी थिइन्।
वेलकम टू न्यू योर्क गीत एक सिन्थ-पप सङ्गीत हो जसलाई टेलर स्विफ्ट र रायन टेडरले लेखेका हुन्। यस गीतलाई स्विफ्ट, टेडर र नोयल जेनकेनल्ल द्वरा निर्माण गरिएको थियो। यस गीतको लम्बाइ 3 मिनेट 32 सेकेन्ड रहेको छ। यस गीत मध्यम गतिमा रेकर्ड गराइएको छ भने गीत 117 बीत प्रति मिनेटले चल्छ। यस गीतमा स्विफ्टको आवाज डि4 देखि डि5 सम्म फैलिएको छ।
वेलकम टू न्यू योर्क गीतले बिलबोर्ड हट 100 चार्टमा शीर्ष 48 मा अाएको थियो। 22 जनवरी 2015 मा गीतले अमेरिकामा 1 मिलियन प्रतिलिपी बिक्री गरेका कारण अमेरिकी रेकर्डिङ उद्योग सङ्घ द्वरा प्लेटिनम प्रमाणपत्र प्राप्त गरेको थियो।
गीतले अोसिनियाको आधिकारिक चार्टमा पनि राम्रो प्रगति गरेको थियो। गीत अष्ट्रेलियाले आधिकारिक चार्टमा शीर्ष 6 र न्युजिल्यान्डको आधिकारिक चार्टमा शीर्ष 23 स्थान प्राप्त गरेको थियो। हङ्गेरी आधिकारिक चार्ट हङ्गेरी सिङ्गल 100 मा गीतले 16अौँ स्थान प्राप्त गरेको थियो भयो क्यानडामा गीत 19अौँ स्थान, स्पेनमा 21अौँ, डेनमार्कमा 27अौँ र संयुक्त अधिराज्यमा 39अौँ स्थानम अाएको थियो।
अमेरिकी गायक रायन एडम्सले उनको 15अौँ स्टुडियो एल्बम 1989का लागि वेलकम टू न्यू योर्कको रक संस्करण रेकर्ड गराएका थिए। वेलकम टू न्यू योर्क गीत हाउ टू बी सिङ्गल र डान्स एकेडेमी: द मुभि एण्ड द सिक्रेट पार्ट अफ लाईफ जस्ता चलचित्रहरूमा पनि समावेश भएको छ। यो गीत टिएसजी पिक्टर इन्कारनेसनको मुख्य गीतको रुपमा पनि प्रयोग भएको थियो। 
