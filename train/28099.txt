बेदकोट नगरपालिका नेपालको सुदूर-पश्चिमाञ्चल विकास क्षेत्र अन्तर्गत महाकाली अञ्चलमा पर्ने कञ्चनपुर जिल्लामा अवस्थित एक नगरपालिका हो। स्थानीय विकास मन्त्रालयले 2072 आस्विन 1 गते थप 26 वटा नयाँ नगरपालिका थप्दा कञ्चनपुरमा सुडा र दैजी यी 2 गाउँ विकास समितिहरूलाई समेटेर बेदकोट नगरपालिका घोषणा गरिएको हो। बेदकोट नगरपालिकाको केन्द्र सुडा गाउँ विकास समितिको शिशैया बजार क्षेत्रमा रहको छ। नगरपालिकाको घोषणा र क्षेत्रविस्तारसँगै मुलुकमा 1 महानगरपालिका, 12 उपमहानगरपालिका र 2 सय 17 नगरपालिका कायम भएका छन्।
सुडा र दैजी यी 2 गाउँ विकास समितिहरूलाई मिलाएर बेदकोट नगरपालिका बनाइएको हो। त्यसैले राष्ट्रिय जनगणना 2068को जनगणना अनुसार यी 2 ठाउँहरूको जनसंख्यालाई जोडेर बेदकोट नगरपालिकाको जनसङ्ख्या 49,479 रहेको छ। यहाँको प्रसिद्ध धार्मिक स्थल मानिने बैजनाथ धाम यहि बेद्कोट नगपालिका वार्ड न 3 मा पर्दछ |

