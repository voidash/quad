बङ्गलादेशको राष्ट्रिय क्रिकेट टिम बङ्गलादेशको प्रतिनिधित्व गर्ने राष्ट्रिय क्रिकेट टिम हो । यसको संचालन तथा समन्वय बङ्गलादेश क्रिकेट बोर्ड द्वारा गर्ने गरिन्छ । बङ्गलादेश एउटा पूर्ण परिक्षण पश्चात को सदस्य हुनुका साथै एकदिवसीय अन्तर्राष्ट्रिय तथा टेस्ट खेल्ने दशौ राष्ट्र हो । बङ्गलादेशले आफ्नो पहिलो टेस्ट म्याच भारतको बिरुद्ध ढाकामा सन् 2000 मा खेलेको थियो । सन् 1979 मा इंग्ल्याण्डमा भएको आइसीसी ट्रफीमा बङ्गलादेशले आफ्नो वनडेमा सुरुअवात गरेको थियो जसमा उसले 2 जित र 2 हारको नतिजा निकालेको थियो । बङ्गलादेशले सन् 1986 मा भएको एसिया कपको मार्फत अन्तर्राष्ट्रिय क्रिकेटको आधिकारिक सुरुवात गरेको थियो ।
सन् 1986 मार्च 31 मा बांग्लादेशले एसिया कपमा पाकिस्तान बिरुद्ध आफ्नो पहिलो वनडे म्याच खेलेको थियो । बङ्गलादेशले क्रिकेटमा थोर-थोरै देशको शहरी क्षेत्रहरुमा आफ्नो लोकप्रियतालाई कायम गरेको छ । फुटबल बङ्गलादेशमा लामो समय सम्म लोकप्रिय खेलको रुपमा रहेको थियो । क्रिकेट बङ्गलादेशले सन् 1997 मा मलेसियामा भएको आइसिसी ट्रफी जितेर सन् 1999 को आइसिसी वर्ल्डकपको लागि छनौट भएको थियो । त्यसपछि बङ्गलादेशमा क्रिकेटको स्तर बढ्दै गएको छ र हाल सम्म कायम रहेको छ, बङ्गलादेशले सन् 1999 को क्रिकेट बिश्वकपमा शानदार प्रदर्शन गर्दै अप्रत्यासित रुपमा पाकिस्तानलाई हराएको थियो र स्कटल्याण्डलाई पनि पाखा लगाएको थियो । सन् 1997 मा बङ्गलादेशले वनडे खेल्ने आधिकारिक मान्याता पाएको थियो भने टेस्ट खेल्ने मान्यता सन् 2000 जुन 26 मा पाएको थियो ।
