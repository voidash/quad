कांवड एक बाँसको लामो टुक्रामा दुवै तर्फ खर्पन जस्तै गरेर साना साना टोकरीमा गङ्गाजल भरेर काँधमा बोकिने एक हिन्दू धर्मका धर्मावलम्बिहरूको पूजन सामग्री हो। कांवडमा खास गरेर भगवान शिवका भक्तहरूले गङ्गाजल भरेर काँधमा उचालेर पैदल यात्रा गर्दै भगवान शिवको मन्दिरमा लगेर गङ्गाजल चढाउन प्रयोग गर्ने एक प्रकारको वस्तु हो। शिव भक्तहरूले शिवरात्री र श्रावणमासमा गंगा नदीको उद्गम स्थल गंगोत्री तथा गौमुखका साथै गंगा नदिको किनारामा पर्ने अन्य स्थानहरू हरिद्वार, सुल्तान गंज आदी पवित्र हिन्दू तिर्थस्थलबाट प्रख्यात शिव मन्दिरहरू जस्तै:- सुल्तान गंज देखि वेद्यनाथ धाम, हरिद्वार देखि निलकण्ठ महादेव मन्दिर गौमुख देखि पशुपति नाथ सम्म पैदल यात्रा गरेर जल चढाएमा इछ्छा अनुशारको फल प्राप्तको आशा गर्छन्। यसरी कांवड यात्रा गर्ने मान्छेलाई कांवडिया र कांवड यात्राको समयलाई कांवड मेला भनिन्छ।
