
उत्तर कोरियाका दिवंगत नेता किम जोङ इल एकान्त मनपराउने नेता थिए। उनी मानवअधिकारको उल्लंघन, परमाणु बम र लामो दूरीको मिसाइलको परीक्षणका कारण अन्तर्राष्ट्रिय स्तरमा चर्चामा रहे। आफ्नो मुलुकभित्र निकै लोकपि्रय मानिएका किम विश्वबाट अलग रहेकाले पनि धेरैले नजीकबाट बुझ्ने मौका पाएनन् र उनको सधँै विरोध भइरह्यो। उनीबारे विश्वमा सुनिने केही रोचक कहानी :
उड्न डराउनेकिम प्लेनमा चढ्न डराउँथे। उनले निकै कम विदेश यात्रा गरे, जति गरे ट्रेनमा गरे। एकपटक रसियाको मस्को जाँदा किमले लग्जरी रेल कारबाटै यात्रा गरेका थिए। राष्ट्रपति दिमित्री मेद्भिदेभसँग वार्ता गर्न गत अगस्टमा उनी रेलमा गएका थिए। आफ्ना छोरा किम जोङ अनलाई आफ्ना उत्तराधिकारी नियुक्त गर्ने विषयमा सहयोग माग्न उनी त्यहाँ पुगेका थिए। रेल यात्राका क्रममा उनको प्योङ्याङ सहरनजीकै मृत्यु भयो। उनी देशका उद्योगपति तथा ठूला कृषकलाई सल्लाह दिन जाँदै थिए। उनको मृत्यु हृदयघातका कारण भयो। खाद्यसंकट टार्न ठूलो खरायो पालनको इच्छाजर्मनको मिडियाले जनाएअनुसार सन् 2007मा किम आफ्नो मुलुकको खाद्यसंकट टार्न ठूलो खरायो उत्पादन गर्न चाहन्थे। पूर्वी जर्मनका एक कृषकले कुकुरजत्रा खरायो 'हाइबि्रड' गरी उत्पादन गरेका थिए। सो विषयमा उत्तर कोरियाले चासो देखायो। ती कृषकले 12 ठूला खरायो उत्तर कोरिया पठाएका थिए, तर ती सबैलाई किमले आफ्नो जन्मदिनमा डिनर बनाए। 
बिग्रँदो स्वास्थ्य किमका बारेमा धेरै कथन पाइन्छन्। 2008 अगस्टमा एक जापानी प्रकाशनले किम 2003 मै मरिसकेको दाबी गर्‍यो। उसले किमको डुब्लिकेटले जनतालाई भुलाईरहेको बताएको थियो। ओलम्पिक टर्चका लागि किम नभई उनको बहुरूपिया गएको सो पब्लिकेसनले बताएको थियो। सन् 2009मा भएको राष्ट्रिय चुनावमा किमले सशक्त भाग लिएको उत्तर कोरियाको समाचार एजेन्सीले बतायो। 
फेसनपारखी उनी फेसनको क्षेत्रमा पनि एक आइकन थिए। उनको पहिरनको विषयमा खुबै चर्चा भयो। खाकीको पाइन्ट र त्यही रङको ज्याकेटमा सधैँजसो देखिने किमको पहिरन विश्वमै हिट भयो।उनी होचा थिए तसर्थ जुत्तामा चार इन्चको हिल राख्न लगाउँथे। दक्षिण कोरियाको मिडियाका अनुसार उनले लगाउने गरेको ठूलो चस्मा भने हलिउडका अभिनेत्री हुँदै विश्वभर चर्चित भयो। 
परिकार बनाउन माहिरसबैजसो अमेरिकी सामानमा रोक लगाएका किमले पश्चिमा बाहेकका परिकार बनाउनेबारे सोचे। उत्तर कोरियाको समाचारपत्र मिन्जु जोसनले जनाएअनुसार किमले नयाँ स्यान्डविचको अन्वेषण गरे त्यसको नाम दिइयो 'डबल ब्रेड विथ मिट' । 
फिल्मप्रेमी भनिन्छ किमसँग 20 हजारभन्दा फिल्मका सिडी र डिभिडीको संकलन थियो। उनले 1978मा दक्षिण कोरियाका फिल्म निर्देशक सिङ साङ ओक र उनकी श्रीमती चोइ युन हीलाई अपहरण गर्ने आदेश दिए। यी दुवैलाई अलगअलग राखियो। किमले उनीहरूको अपरहण आफ्नो लागि फिल्म बनाउन गरेको बताएका थिए। यी दुवैले सात फिल्म बनाए। पछि सन् 1986मा उनीहरू पश्चिम भाग्न सफल भए। उनको लाईबे्ररीमा 20 हजार हलिउड फिल्म थिए। एलिजावेथ टेलर उनको मनपर्ने हलिउड नायिका थिइन्।
