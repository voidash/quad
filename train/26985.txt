माला सिन्हा नेपाली मूलकी भारतीय चलचित्र अभिनेत्री हुन् । उनले नेपाली, हिन्दी र बङ्गाली चलचित्रमा अभिनय गरेकी छिन् । उनि सन् 1950 देखि सन् 1970 सम्म भारतीय चलचित्र उद्योगमा शीर्ष अभिनेत्रीको रूपमा आफ्नो स्थान कायम राखेकी थिइन् । उनले नेपाली चलचित्र माइतीघरमा अभिनय गरेकी हुन्। उनले सयभन्दा बढी भारतीय चलचित्रमा अभिनय गरिन जसमा सबैभन्दा सफल प्यासा, धूल का फूल, अनपढ, दिल तेरा दिवाना, गुमराह, हिमालय की गोद मे र आँखे रहेको छ ।उनको विवाह नेपाली उद्योगी सिपी लोहनी सँग भएको थियो । उनकी छोरी प्रतिभा सिन्हा हुन्।
माला सिन्हाका आमाबाबु उनी जन्मिनु पूर्व कलकत्ता गए । उनको नाम एल्डा राखिए पनि उनको नाम परिवर्तन भई माला हुन पुग्यो । बाल्यकालमा नै उनले गायन र नृत्य कला सिकिन् ।
सिन्हाको अभिनय यात्रा बङ्गाली चलचित्रहरूमा बाल कलाकारकाका रूपमा सुरू भयो । बङ्गाली चलचित्र निर्देशकले उनको अभिनय स्कुल नाटकमा देखेपछि, उनका बाबुको आज्ञा लिई सिन्हालाई रोशनारा नामक चलचित्रमा स्थान दिए ।
सिन्हा दुई चलचित्रका अभिनय भ्याएपछि बङ्गाली चलचित्रका लागि लागि मुम्बई पुगिन् । उनको भेट गिता बली, चर्चित बलिउड नायिका, सित भयो; उनैले सिन्हालाई किदार शर्मा, चलचित्र निर्देशकसँग भेट गराइन् । शर्माले नै सिन्हालाई रङ्गिन रातेँ नामक चलचित्रमा स्थान दिइन् । सिन्हाको पहिलो हिन्दी चलचित्र बादसाह हो जसमा प्रदिप कुमारको पनि अभिनय रहेको थियो । त्यसपछिको चलचित्र, इकदसी हो । तर दुवै चलचित्रले सफलता भने हात पार्न सकेन । उनको अर्को चलचित्र ह्याम्लेट, जसमा प्रदिप कुमारको अभिनय थियो, उक्त चलचित्रले भने उनलाई केइ हदसम्म चर्चित बनायो ।
