नेपाल चार्टर्ड एकाउन्टेन्ट्स संस्था अर्थात इन्स्टिट्युट अफ चार्टर्ड एकाउन्टेन्ट्स अफ नेपाल विशेष ऐन "नेपाल चार्टर्ड एकाउन्टेन्ट्स ऐन, 2053 अन्तर्गत स्थापना भएको नियमनकारी निकाय हो । यसले नेपालमा लेखासम्बन्धी पेशा तथा शिक्षालाई नियमित गर्न नियमनकारी निकायको रूपमा कार्य गर्दछ । यस संस्थाले चार्टर्ड एकाउन्टेन्ट्स शिक्षाको पहिलो विद्यार्थी सन् 1999 मा भर्ना लिएको थियो भने सन् 2002 मा पहिलो चार्टर्ड एकाउन्टेन्ट तयार गरेको थियो । सन् 2013 को तथ्यांक अनुसार यस संस्थाको जम्मा सदस्यहरू 695 चार्टर्ड एकाउन्टेन्ट्स तथा 7277 पञ्जिकृत अडिटर गरी जम्मा 7972 सदस्य रहेका छन् ।
यस संस्थाको केन्द्रीय कार्यालय बबरमहल, काठमाडौंमा अवस्थित छ भने क्षेत्रीय कार्यालयहरू विराटनगर, बुटवल, विरगंज तथा पोखरामा रहेका छन् ।
