टोकियो इन्टिच्युट अफ टेक्नोलोजिज जापानको टोकियो क्षेत्रमा अवस्थित एक राष्ट्रिय अनुसन्धान विश्वविद्यालय हो । यो जापानको विज्ञान तथा प्रविधिमा उच्च स्तरिय शिक्षाको लागी सबैभन्दा ठूलो संस्था हो र यस संस्थालाई जापानको सबैभन्दा प्रतिष्ठित विश्वविद्यालय मानिन्छ ।
यस विश्वविद्यालयको मुख्य परिसर ओकायामा अवस्थित छ र यसको मुख्यद्वार ओकायामा स्टेशन तर्फ फर्किएको छ । यो संस्था 6 विद्यालयमा विभाजित छ, जसमा 40 विभागहरू तथा अनुसन्धान केन्द्रहरू छन् । यस संस्थाले 2015-16 को लागी 4734 जना स्नातकमा तथा 1464 जना स्नातकोत्तरमा विद्यार्थीको भर्ना लिएको थियो । यस संस्थामा कुल 1100 शैक्षिक सदस्यहरू छन् । 
टोकियो इन्टिच्युट अफ टेक्नोलोजिजको स्थापना सन् 1881 मे 26 मा जापान सरकारले टोकियो व्यावसायिक विद्यालयको रूपमा गरेको हो । पश्चिमको उपलब्धिहरूलाई चाडै समाउनको लागी सरकारले यस विद्यालयबाट नयाँ एंव आधुनिक शिल्पकार तथा इन्जिनियरहरू तयार गर्ने आशा राखेको थियो । सन् 1890 यस संस्थाको नाम टोकियो प्राविधिक विद्यालय राखियो । सन् 1901 मा यस संस्था नाम पुनः परिवर्तन गरि टोकियो उच्च प्राविधिक विद्यालय राखिएको थियो । 
यस संस्थाको तीन क्याम्पसहरू छन् । ओकायामा क्याम्पस ओकायामा मेगुरो मुख्य क्याम्पस हो भने शिवाउरा मिनाटोको तामाचि क्याम्पस तथा योकोहामाको नागाटसुटा, मिडोरि-कु मा अवस्थित शुजुककेडाइ क्याम्पस हुन् । 
विश्वविद्यालय हाल शैक्षिक पुनः संरचना तथा विद्यालय र विभागहरू पुनः संस्थागत भई रहेको छ । 
