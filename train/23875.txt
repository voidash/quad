भुजहवा गाउँपालिका नवलपरासी जिल्लामा अवस्थित छ । विसं 2074 सालमा सङ्घीय मामिला तथा स्थानीय विकास मन्त्रालयले तराईका 16 जिल्लामा स्थानीय तहको संख्या र सीमा हेरफेर तथा स्तरोन्नति गर्दा नवलपरासी जिल्लामा साविकका भुजहवा, सोमनी, बेदौली, ठूलोखैरटवा गाउँ विकास समितिहरूलाई समेटेर भुजहवा गाउँपालिका घोषणा गरिएको हो ।
भुजहवा गाउँपालिकाको क्षेत्रफल 41.30 वर्गकिलोमिटर रहेको छ । यो गाउँपालिका 5 वडाहरूमा विभाजन गरिएको छ । यस गाउँपालिकको कूल जनसंख्या 23,861 रहेको छ । यस गाउँपालिकाको सिमाना पूर्वमा गुठीप्रसौनी गाउँपालिका, पश्चिममा पाल्हीनन्दन नगरपालिका र भारत, उत्तरमा सरावल गाउँपालिका, दक्षिणमा भारत रहेका छन् ।
