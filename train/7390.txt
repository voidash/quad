वेस्ट इन्डिजले 2015 डिसेम्बर 2 देखि 2016 जनवरी 7 सम्म अस्ट्रेलियाको भ्रमण गरेको थियो । यस भ्रमणमा वेस्ट इन्डिजले अस्ट्रेलियासँग 2 वटा भ्रमण खेल र तीन वटा टेस्ट खेल खेलेको छ ।
अस्ट्रेलियाले शृङ्खला 2-0 ले जितेको छ । प्लेयर अफ द सिरिजको उपाधि अस्ट्रेलियाका एडम भोगेजले जितेका छन् ।
वेस्ट इन्डिजका तिव्र गतिका बलर शानोन गब्रिल पहिलो टेस्टको पहिलो दिन घाइते भएका कारण टिमबाट निकालिएका छन् । उनलाई मिगौल कमिन्सले प्रतिस्थापन गरेका छन् । दोस्रो र तेस्रो टेस्टको लागि अस्ट्रेलियाले उस्मान खावाजा र स्टेफेन ओकीफेलाई खेलाडीको सूचीमा राखेको छ ।नथन कौल्टर-नाइल अस्ट्रेलियाको घरेलु प्रतियोगिताको दौरान घाइते भएकाले उनको स्थानमा स्कोट बोलान्ड लाई टिममा समावेश गरिइएको छ ।
