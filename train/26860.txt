
राणाशासनमा जंगबहादुरको समयदेखि नै आफ्ना छोरा नातिहरुलाई उत्तराधिकारीको रोलक्रममा अगाडि ल्याउन व्यापक प्रयास भएको पाइन्छ। 
42 सालको पर्व मच्चाएर सत्तामा आएका वीर शमशेरले जंगबहादुरको छोरा नातिहरुलाई रोलक्रममा अगाडि ल्याउन बनाएको अबैज्ञानिक उत्तराधिकारी नियमलाई परिवर्तन गरे । उनले जंग खलक लाई रोलक्रमबाट हटाइ शमशेर खलकलाई मात्र राखे । 
वि सं 1958 मा सत्तामा आएका चन्द्र शमशेरले उत्तराधिकारीको रोलक्रम आफ्ना छोराहरुमा सिमित पार्नका लागि बि सं 1977 सालमा सम्पूर्ण शमशेर खलकलाई तीन समुहमा विभाजन गरे । उनले विभाजन गरेको ‘ए', ‘बी' र ‘सी' समूह निम्नानुसार थियो :
यहाँ स्मरणीय कुरा के छ भने चन्द्र शमशेरकी एक मात्र विवाहिता पत्नी थिइन् र उनीबाट जन्मेका मोहन शमशेर, बबर शमशेर, केशर शमशेर, कृष्ण शमशेर र सिंह शमशेर सबै ‘ए' समूहमा पर्दथे ।
जंगी तथा निजामति प्रशासनको माथिल्लो उच्च ओहोदामा 'ए' क्लासका राणाहरु मात्र जान सक्थे तर 'बी' र सी क्लासका राणाहरु कर्णेलको तह सम्म मात्र पुग्न सक्थे, प्रधानमन्त्री बन्न सक्दैनथे ।
वि.सं. 1990 चैत 01 जुद्ध शमशेरले सि क्लास का राणाहरुलाई चार भन्ज्यांगबाट कटाउने कटु निर्णय लिए । उनीहरुलाई रोलक्रमबाट पनि झिकियो । तदनुसार कमाण्डर इन्चीफ रुद्र शमशेरलाई पाल्पाको तैनाथवाला लाघारिए ।
