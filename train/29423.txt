दुवाकोट बागमती अञ्चलको भक्तपुर जिल्लामा अवस्थित एक गाउँ विकास समिति हो। 2048 को जनगणना अनुसार यस गाविसमा 905 घरहरू र 5,157जनसङ्ख्या थियो ।। 
यस गाविस चाँगुनारायण मन्दिर नजिकै र पवित्र नदी मनोहराको किनारमा अवस्थित छ । दुवाकोट काठमाडौं उपत्यकामा विकसित गाउँमध्ये एक हो । यो उत्तरमा चाँगुनारायण गाविस, दक्षिणमा भक्तपुर नगरपालिका, पूर्वमा झौखेल गाविस र पश्चिममा मध्यपुर ठिमी नगरपालिकाले घेरिएको छ। यो काठमाडौंको केन्द्रबाट 20 किमि टाढा रहेको छ । यो उपत्यकाको उत्तरमा स्थित छ । यहाँका मानिसमध्ये लगभग 90% शिक्षित छन् । अधिकांश मान्छे सरकारी सङ्गठनमा कर्मचारी छन् । दुवाकोटमा 9 वडा छन् र प्रत्येक वडामा कालोपत्रे सडक छ । यस गाविसको कार्यालय वडा नं 3 मा स्थित छ । जागरण आमा समूह दुवाकोटमा स्थापित सबैभन्दा पुरानो क्लब हो । यस जागरण आमा समूह 4 र 6 वडाको सीमामा स्थित छ। नेपाल इन्जिनियरिङ कलेज र काठमाडौं मेडिकल कलेज दुवाकोटमा स्थित प्रमुख शिक्षण संस्थाहरू हुन् । 2006 सालमा स्थापित श्री चाँगुनारायाण माध्यमिक विद्यालय यहाँको सबैभन्दा पुरानो माध्यमिक विद्यालय हो ।


