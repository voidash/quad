मादी गाउँपालिका कास्की जिल्लामा अवस्थित छ । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा कास्की जिल्लामा साविकका नामार्जुङ, थुमाकोडाँडा, कालीकाको वडाहरू, सिल्दुजूरे, मिजुरेडाँडा, भाचोक, सैमराङ, माझठानाको वडाहरू, हंसपुरको वडाहरू र पार्चे गाउँ विकास समितिहरूलाई समेटेर मादी गाउँपालिका घोषणा गरिएको हो । मादी गाउँपालिकको कूल जनसंख्या 18,153 रहेको छ ।
मादी गाउँपालिकाको क्षेत्रफल 563 वर्गकिलोमिटर रहेको छ । यो गाउँपालिका 12 वडाहरूमा विभाजन गरिएको छ । यसको सीमाना पूर्वमा लमजुङ जिल्ला, पश्चिममा पोखरा लेखनाथ महानगरपालिका र माछापुच्छ्रे गाउँपालिका, उत्तरमा मनाङ जिल्ला र दक्षिणमा पोखरा लेखनाथ महानगरपालिका र रूपा गाउँपालिकासम्म छ ।
