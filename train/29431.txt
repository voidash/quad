‘नेपाल’ भन्नाले त त्यतिबेला काठमाडौं उपत्यका मात्र बुझिन्थ्यो जहाँ तीनवटा मल्ल राज्य थिए । पृथ्वीनारायणले सैनिक अभियान चलाउँदा नेपाल भन्नाले पूर्वका मकवानपुर, चौदण्डी, विजयपुर तथा किराँत प्रदेश बुझिँदैन थियो न त पश्चिमका बाइसी र चौबीसी राज्य नै बुझिन्थ्यो । पृथ्वी नारायणले शिशु अवस्थामा नै नेपाल-खाल्डोमा अध्ययन गरे । यदि उनको शिक्षादिक्षा नेपालमा भन्दा गोर्खामा राम्रो हुँदो हो त उनलाइ नेपालमा पठाइने नै थिएन । यसरी विद्यार्थीको रुपमा प्रवेश गरेका पृथ्वी नारायण नै कालान्तरमा नाकाबन्दी लगाउने र हमलाकारी बन्ने आततायी काम गर्न अघि सरे । लडाइमा पराजय स्वीकार गरेका जनताको नाककान काटेर उनले अमानवीय आतंकबादीको परिचय पनि दिए । उनको शासन बिरुद्ध आवाज उठाउनेला गोर्खेलौरी कस्ने देखि लिएर सार्वजनिक रुपमा फाँसि दिने सम्म कार्य गरेर आतंकको बलमा दरवार र जनता कज्याएर बसे । यस्तो जघन्य अपराध गरेको मान्छेको कर्तूतलाइ ढाकछोप गरी उनलाइ नेपाल एकिकरण गरेको ब्यक्तिको रुपमा अझै पनि हेर्ने वा दावि गर्ने मुठ्टीभरका मानिसहरु छन, जो सुस्त मनस्थीतिका बिमार झै बेला बेला पृथ्वी नारायणले नेपाल निर्माण गरेका हुन भन्न अघि सर्छन ।
वास्तवमा नेपालको निर्माण पृथ्वी नारायणले गरेको हैन । महाभारतको पुराण साक्षी छ, वृन्दावनमा कृष्ण, हस्तिनापुरमा कौरव पाण्डवहरुको माथपच्ची चलेको द्वापर यूग मा नै नेपाल महायुद्धमा सामेल हुन सक्ने हैसियतका साथ निर्माण भइसकेको देश थियो । तत्पश्चातको कुरा गर्ने हो भने भारतीय उपमाहद्वीपमा अलेक्जेण्डरको हमलाकारी सेना प्रवेश हुँदै गरेको अवस्थामा नेपाल सामरीक र आर्थिक रुपमा एक शक्तिशाली देशको अस्तित्त्व कायम राखी तात्कालीन अन्तरदेशीय सरोकारहरुमा सहभागिता जनाउने हैसियतमा रहेको थियो । देशको सिमाना समयक्रममा फैलिने र खुम्चिने हुन्छ नै । सम्राट अशोकको पालामा पूर्वमा ईण्डोनेशिया देखि पश्चिममा इरान सम्म फैलिएको भारत देश बेलायतिहरुको कव्जामा परेको बखत साना-साना टुक्रामा छिन्नभिन्न थिए । ती टुक्रालाइ एक एक गर्दै उपनिवेश बनाएको बेलायतले पछि छोडेर जाँदा पाकिस्तान र हिन्दुस्तान गरी 2 देश मात्रै छोडे । त्यसो भए के पाकिस्तान र हिन्दुस्तानको निर्माता बेलायत हुन सक्छ? कि बेलायतको माहारानीलाइ भारतको निर्माता, पाकिस्तानको निर्माता भनेर उपमा दिन मिल्छ? कदापि मिल्दैन, किन कि तिनले आएर भारत बनाइदिएको हैन, तिनले आएर भारत हडपेको हो र पछि छोडेर गएको हो । ठीक त्यसै गरी पृथ्वीनारायण र तिनका सेनामेनाले आएर नेपाल हडपेको हो, बनाएको होइन ।
पृथ्वीनारायणले सानो सानो देश जोडेर ठूलो दह्रो देश नबनाएको भए नेपालको अस्तित्त्व बाँकि रहने थिएन होला, सानो सानो टुक्रामा विभाजित बाइसे,चौविसे, मल्ल, सेन राजाहरु कमजोर हुनाले बेलायतको अधिन परिसकेको हुनेथियो होला भन्ने तर्क गर्नेहरु पनि धेरै छन । यी तर्कहरु पनि हाइपोथेटिकल हुन । वास्तवमा बाइसे, चौविसे, मल्ल तथा सेन राज्यहरु संघिय राज्यहरु थिए । स्थानिय क्षेत्रमा स्थानीय शासनको अभ्यास गरीरहेका थिए । तिनीहरुमाझ एउटा दह्रिलो केन्द्रीय समन्वय एकाइ नहुँदा ती संघीय एकाइहरु छुट्टाछुट्टै राज्य जस्ता देखिएका हुन । मल्ल राजाहरुकै उदाहरण लिउँ । पाटनमा राजा बनाउन लायक मल्ल यूवराज नहुँदा तिनले भक्तपुर वा काठमाँडौबाट मल्ल यूवराजलाइ बोलाएर राजा बनाउथे । छुट्टै देश भएको भए यस्तो संभव हुन्थ्यो होला? भारतमा राष्ट्रपतिको चुनाव अनिर्णित भयो भने पाकिस्तानबाट मान्छे बोलाएर राष्ट्रपति बनाउने कुरा सोच्न सकिन्छ? कदापि सकिन्न, किन कि यी दुइ छुट्टा छुट्टै देश हुन । तर भारत भित्र नै उत्तरप्रदेशको मानिस राष्ट्रपति हुन अयोग्य भए बिहार वा मध्यप्रदेशको मानिसलाइ राष्ट्रपति बनाउन नसकिने कुरै छैन । यो दृष्टिकोणबाट हेर्दा काठमाडौ, पाटन, भक्तपुर छुट्टाछुट्टै राज्य भएतापनि छुट्टाछुट्टै देश थिएनन, एकै देशका संघीय एकाइहरु थिए भनी बुझ्नु पर्ने हुन्छ । यस्तै गरी बाइसे वा चौविसे क्षेत्र पनि संघीय राज्यहरु नै थिए, सानो सानो देशहरु थिएनन ।
पृथ्वीनारायणले नेपाल बनाइदिएर हामी नेपाली भन्दै गर्व गर्न पाएको भन्ने तर्क गर्नेहरु पनि छन । तर यो पनि बेठीक तर्क हो । पृथ्वीनारायणले नेपाल हडपेपछि नेपालीहरु गर्व गर्न नसक्ने हुत्तिहारामा परिणत भएको उदाहरन छ । मल्लकालमा नेपालमा राजनीतिक सिमाना नेपालमण्डलकै वरीपरी सिमित भएता पनि नेपाल दह्रिलो अर्थतन्त्र थियो, शक्तिशाली थियो । वरपरका छिमेक देशले आदर र इज्जत गर्ने देश थियो । तर पृथ्वीनारायणको कब्जामा परेपछि नेपाल कमजोर बन्यो, पिछौडा बन्यो, गरीब बन्यो, भाडाको सिपाहि पठाउने देश बन्यो, मागिखाने मगन्ते बन्यो । अहिले संसारभरी भरीया कामदार निर्यात गरेर गुजारा गर्ने हुत्तिहारा बन्यो । थुक्क, यत्तिको गिर्दा पनि आँखा खोल्दैन ?
अहिले अमेरीका संसारमा नं 1 शक्तिशाली भइ बसेको छ, किन संसारले अमेरीकालाइ नं 1 मा राखेको हो? त्यसको मानक के हो? हातहतियार वा आणविक क्षमताका कारण शक्तिशाली भनेको भए रुसको आणविक भण्डार अमेरिका भन्दा बढी छ । जनसंख्या चीन र भारतमा बढी छ । क्षेत्रफल रुस र क्यानडामा बढी छ । कुन मानकले अमेरिका शक्तिशाली नं 1 बनेको हो त? त्यो मानक भनेको मुद्रा हो । अमेरीकि डलर आज संसारको साझा मुद्रा जस्तै छ, सबैतिर त्यसको मान्यता छ । संपूर्ण यूरोप मिलेर साझा मुद्रा यूरो बनाउँदा पनि अमेरिकी डलर नै स्थायी विश्वास जितेर संसारको अर्थप्रणालीको मेरुदण्ड बनेर बसेको छ । अमेरीकि डलरको स्थान जुन दिन खस्किन्छ अमेरिकाको शक्ति त्यहि दिनबाट ओरालो लाग्न थाल्नेछ । डलरले राज चलाउने बेलासम्म अमेरीका ऋणमा चुर्लुम्मै डुबे पनि अमेरीकाको 50 टुक्रामा बिभाजित भए पनि वा अमेरीकाको सिमाना नेपाल भन्दा सानो क्षेत्रमा खुम्चेपनि अमेरीका प्रभावशाली राष्ट्र नै दरीने छ । प्रभावशाली राष्ट्र नभएको अवस्थामा तिनको मुद्रालाइ कुनै बिदेशीले भाउ दिदैन, माया गरेर बचाएर राख्दैन, इज्जत दिदैन, सम्मान दिदैन । जस्तै, सोभियत संघ पतनको बेला रुबलको पतन कसरी भयो? अर्जेन्टिनाको पेसो ध्वस्त हुँदा अर्जेन्टिनाको के हालत भयो? जापान शक्तिशाली हुँदै आएपछि येनको स्थीति कुन हालतमा छ? चीनको शक्ति बढ्दै जाँदा युआनमाथि कस्तो दबाव रहेको छ? कद्दाफिको पतन अघि र पछि लिबियाको मुद्राको के हालत भयो?
मुद्राको शक्ति कति ब्यापक छ भन्ने कुरा नेपालीलाइ थाहा नै छैन, किन कि नेपाली जनतालाइ यो बारेमा केहि पनि पढाइएको नै छैन । इतिहास साक्षि छ तिब्बत र मुगल शासित भारतमा नेपालको मुद्रा चल्थ्यो । तिब्बत हालको नेपाल भन्दा 5 गुणा ठुलो, र मल्लहरुले राज्य गरेको नेपालमण्डल भन्दा झण्डै 50 गुणा ठुलो देश हो भने मुगल शासित भारतीय राज्य पनि तात्कालिन नेपाल भन्दा 30-40 गुणा ठुलो राज्य हो । अब भन्नुस यति सानो नेपाल राज्यको मुद्रा त्यत्रो ठूलो ठूलो देशहरुमा चल्ने, तर ती देशहरुको मु्द्रा अन्त नचल्ने, यस्तो कसरी संभव भएको थियो होला? तिब्बतको मुद्रा समेत नेपालमा बन्ने गर्थ्यो त्यो बेलामा । त्यस्तो कसरी संभव भयो होला? स्मरण रहोस, केहि वर्ष अगाडि नेपालको मुद्रा भारतमा छाप्न खोज्दा नेपालमा ठूलो विवाद र बहस भएको थियो, र अन्त्यमा मु्द्रा छाप्न तेस्रो देश लगियो । अर्थमामिलामा छिमेक देशलाइ हतपत विश्वास गरिदैन । भारत र पाकिस्तान बीच मुद्रा छपाइ र नक्कलि नोटको विषयमा सँधै किचलो छ । तर नेपालले छिमेकि तिब्बतको मुद्रा छाप्थ्यो भने मुगल राज्यमा नेपाली मुद्रामा कारोवार गर्न कुनै रोकटोक थिएन । नेपालमा मुगल मुद्रा प्रयोग भएको देखिन्न । के तिनले नेपालको सिको गरी आफ्नै मुद्रा बनाएर वरपर छिमेकि इलाकामा प्रयोग गर्ने चाहना राखेनन होला? के ती मुगल वा तिब्बति बादशाहहरुले दया गरेर नेपालको मुद्रा स्वीकारेको होला? होइन । तिनको दयाले होइन । त्यो बेलाको नेपाली सुझबुझ र विकासका कारण नेपालीले यस्तो अवसर पाएका हुन ।
कसरी एउटा सानो क्षेत्रमा प्रशासनिक रजाइ चलाइरहेको नेपालले यस्तो ठूलो जिम्मेवारी लिने सौभाग्य पायो होला? एउटा सानो देशको निमित्त यस्तो शक्तिशाली बन्न सम्भव तब मात्रै हुन्छ जब त्यो देश समृद्ध शक्तिशाली, विश्वसनीय, भरोसायोग्य दह्रो अर्थतन्त्र भएको, तथा असिमित श्रृजनात्मक शक्तिका साथ प्रविधि विकासमा नेतृत्त्वदायि स्थीतिमा रहन सक्छ । मल्लकालीन नेपाल देस त्यस्तो वैभवमा बसेर हिन्दकुश हिमाल क्षेत्रमा आर्थिक राज गरेर बसेको देश थियो । यसकारण नेपालको मु्द्रा सर्वस्वीकार्य रह्यो । मुद्राको गुणस्तर कायम राख्नु साह्रै ठूलो जिम्मेवारी हो । जुन नेपालले पुरा गर्न सकेको हुनाले नै यसको प्रयोग उत्तर दक्षिण पूर्व पश्चिम सबैतिर हुन गयो । मुद्राको प्रयोग हुन जानु भनेको नेपालको गौरव थियो, नेपालीले गर्व गर्न सक्ने विषय थियो । नेपालको शक्तिको विम्व थियो । नेपालको समृद्दिको चिनो थियो । 
नेपाल राज्य त पहिलेदेखि नै थियो, तर त्यो अहिलेको आकारमा थिएन । नेपालको अस्तित्व पाकिस्तान तथा बंगलादेशको भन्दा पहिलेदेखिको हो । यसको अस्तित्व सम्भवतः भारतभन्दा अघिको हो । करिब अहिलेको काठमाडौं उपत्यकालाई किरातकाल अर्थात करिब ईपू 10 औँ/11 औँ शताब्दीदेखि नै नेपाल नामले चिनिन्थ्यो । 18 औँ शताब्दीको उत्तरार्धसम्म अहिलेको नेपालको आकारभित्र स्वतन्त्र अस्तित्वमा रहेका अनगिन्ती ससाना राज्य अस्तित्वमा थिए । यही समयमा यिनै ससाना राज्यमध्ये गोर्खाका राजा पृथ्वीनारायण शाहले असली हिन्दुस्तानी साम्राज्य बनाउने आकांक्षाका साथ आफूसँग जोडिएका राज्यहरुमाथि एकपछि अर्को आक्रमण गर्दै राज्य विस्तारको अभियान थालेको तथ्य छँदैछ, त्यसका लागि थप प्रमाण जुटाउन परेन ।
भारत अधीनमा लिएको उपनिवेशवादी अंग्रेजको सल्लाह र अंग्रेजसँगै हतियार लिएर यहाँका ससाना राज्यमाथि खुनी आक्रमण गरी अधीनमा लिने कार्य अंग्रेजसँग प्रतिरोध गर्न र अंग्रेजको उपनिवेशलाई रोक्न थिएन ।भारत अधीनमा लिएको उपनिवेशवादी अंग्रेजको सल्लाह र अंग्रेजसँगै हतियार लिएर यहाँका ससाना राज्यमाथि खुनी आक्रमण गरी अधीनमा लिने कार्य अंग्रेजसँग प्रतिरोध गर्न र अंग्रेजको उपनिवेशलाई रोक्न थिएन । त्यो त पृथ्वीनारायण शाहको असली हिन्दुस्तानी साम्राज्य बनाउने उद्देश्यका साथ ससाना राज्यमाथि आक्रमण गरी आन्तरिक उपनिवेश बनाउनका लागि थियो भन्ने पनि स्पष्ट भइसकेको छ । अंग्रेजलाई रोक्न त यस भेकका सबै ससाना राज्यका शासकसँग मिलेर अंग्रेज शासनबिरुद्ध मोर्चाबन्दी गरिनु पथ्र्यो, त्यसो त गरिएन । यदि अंग्रेजलाई रोक्न नै यी सबै काम गरिएका भए सन 1792 मा चीनले उत्तरी क्षेत्रमा आक्रमण गर्दा चीनविरुद्ध अंग्रेजको सहयोग लिन नेपालका शाह शासकहरुले अंग्रेजसँग किन हार गुहार गरेको हो ? यस्तो प्रस्ट कुरालाई बंग्याउन हुन्न ।
सन् 1768 देखि पृथ्वीनारायण शाहले गोर्खा राज्यको विस्तार शुरु गरी ससाना राज्यलाई खुनी आक्रमणबाट अधीनमा लिएपछि गोर्खा साम्राज्यलाई सन् 1812 सम्ममा पूर्व टिस्टादेखि पश्चिमको काँगडासम्म सीमा विस्तार गरिएको इतिहासमा प्रस्टै छ । र, अंग्रेज अर्थात ईष्ट इण्डिया कम्पनीसँग सन् 1814 देखि 1816 सम्म लड्नु परेको अनि सन् 1816 को सुगौलीको सन्धिबाट युद्ध अन्त्य भएको र अहिलेको सीमाभित्र नेपाल खुम्चिनु परेको इतिहास पनि छँदैछ । सन् 1813 सम्म त नेपालका तत्कालीन शाह शासक र अंग्रेजबीच सुमधुर सम्बन्ध नै थियो, यो कुरा तत्कालीन नेपालका शासक र अंग्रेजबीच भएको लिखतपत्र आदानप्रदान भएका दस्ताबेजबाट स्पष्टै देखिएको छ । अंग्रेजसँग पृथ्वीनारायण शाहको युद्ध त पछिल्लो समयमा अंग्रेज र नेपाली शाह शासकबीच आपसी लेनदेन नमिलेको कारणबाट भएको हो भन्ने स्पष्टै छ । यस्तो लेनदेनमा मुख्यरुपले अंग्रेजले नेपाल भएर तिब्बतसँगको व्यापार गर्न पाउने र राजस्व नेपालले अंग्रेजलाई बुझाउनु पर्ने कुरामा नमिलेको कारणबाट युद्ध हुन पुगेको कुरा इतिहासले नै देखाइरहेको छ ।
श्रीजंगा लिपि र लिम्बु भाषा पठनपाठन गर्ने गराउनेहरुलाई दमन गर्ने काम भयो, पुस्तकहरु जम्मा गरेर जलाउने काम भयो, जेल हालियो ।यसमा एउटा के कुरा सत्य हो भने राज्य विस्तारबाटै भए पनि पृथ्वीनारायण शाह र उनीपछिका शाह शासकहरुबाट अहिलेको नेपाल राज्यको निर्माण भएको हो र सबै राज्यमा आक्रमण गरी गोर्खाले विजय गरेर नेपालमा मिलाइएको होइन । यसमा कतिपय राज्यलाई स्वायत्तता दिनेगरी सन्धि सम्झौताबाट नेपाल भनिएको राज्यमा समावेश गरिएको हो । यसैले, पृथ्वीनारायण शाहको विभिन्न साना स्वतन्त्र राज्यलाई आक्रमणबाट नेपालमा गाभ्ने काम एकीकरण नभएर राज्य विस्तार नै हो भन्ने कुरामा अब विवाद गरिरहनु पर्छ जस्तो लाग्दैन ।
प्राचीनकालको नेपालको भूभाग भित्र टुक्रिएर रहेका विभिन्न राज्यलाई पुनः नेपाल राज्यमा गाभिएको भए एकीकरण भन्न मिल्थ्यो । तर यथार्थ त्यस्तो रहेन । यसर्थ, पृथ्वीनारायण शाहको यस्तो कार्यलाई एकीकरण बुझ्नु र देख्नु हाल सत्तामा वर्चस्व कायम गरिरहेका खस बाहुनहरुको गुलामी र दलाली गर्नुदेखि बाहेक अरु केही देखिन्न । गुलामी र दलालीको लागि इतिहास र तथ्य बंग्याउने र भ्रम दिने काम अनैतिक मात्र होइन, वास्तविक इतिहासका पक्षधरहरुमाथि गद्दारी पनि हुन्छ । यस्तो काम गरिनु हुँदैन ।
नेपाल राज्य निर्माणको प्रक्रियाबाट उत्पन्न परिणाम
गोर्खाका राजा पृथ्वीनारायण शाहको असली हिन्दु साम्राज्य बनाउने उद्देश्यका साथ गोर्खा राज्यको एकपछि अर्को राज्यमाथि खुनी आक्रमणबाट राज्य विस्तार गरी नेपाल राज्य निर्माण भएकोले यसले विजित तथा नेपाल राज्यमा समावेश हुन सहमत भएका राज्यका जनताका भाषा, संस्कृति, धर्म, परम्परागत प्रचलन र सामाजिक आस्था र विश्वासमाथि प्रहार गर्‍यो । लिम्बुवानका लिम्बु समुदायको भाषालाई सरकारी स्तरमा र कार्यालयमा लिम्बुबीच नै प्रयोग गर्न बन्देज लगायो । श्रीजंगा लिपि र लिम्बु भाषा पठनपाठन गर्ने गराउनेहरुलाई दमन गर्ने काम भयो, पुस्तकहरु जम्मा गरेर जलाउने काम भयो, जेल हालियो । र, केही विद्रोही लिम्बुहरुको हत्या गर्ने काम भएको प्रशस्त प्रमाण रहेकै छन् । कतिपय सो काम गरे बापत जेल बस्ने र सजाय पाउनेहरु अहिलेसम्म ज्युँदै छन् ।
राज्यहरु मात्र हरुवा र जितुवा भएनन्, जितुवा राज्यको शासकसँग सम्बन्धित जाति–समुदाय र हरुवा राज्यका जाति–समुदायलाई फरक फरक व्यवहार गरियो ।यस्तै, केन्द्रीय रुपमा रहेका शाह शासकहरुले लिम्बुहरुलाई हिन्दुहरुको दशैं चाड मनाउन नगरानिशान दिएर मान्न लगाए । कसैले नमानलान् कि भनेर मार हानिएको राँगाको रगत खुट्टा र हातको पन्जाको छाप शाह शासकका दूतहरु आउँदा हेर्न सकिने गरी मूल दैलोको माथि हान्न लगाए । गाउँमा गोरु मारेर खान बन्देज लगाए । बन्देज नमानेको अवस्थामा कारबाही हुन्थ्यो । यसरी लिम्बुहरुलाई सांस्कृतिक र धार्मिक हिसाबले दमन गरियो । लिम्बु जातिको अस्तित्व र पहिचान दिने गाउँठाउँका नामलाई विभिन्न बहानामा संस्कृतकरण गरियो र उनीहरुको पहिचान समाप्त पार्ने प्रयास भए । शिक्षा प्रदान गर्ने माध्यम भाषा खस भनिएको पर्वते भाषालाई बनाएर सबै समुदायलाई हिन्दुकरण, संस्कृतकरणका साथै खस ब्राह्मण राष्ट्रियताको नामबाट नेपालीकरण गर्ने काम भयो । यस्तो कुरामा सहमत हुने केही लिम्बुहरुलाई शाह शासकहरुले स्थान पनि दिए । राज्य विस्तारबाट निर्माण भएको नेपाल राज्यभित्रका विजित राज्यका समुदायमा यस्तो दमनकारी कार्य अन्यतिर पनि भएका प्रमाण धेरै छन् । यस्ता प्रमाणका लागि धेरै टाउको दुखाइरहनु पर्ने अवस्था छैन ।
जितुवा र हरुवाहरुको नेपाल
नेपाल हरुवा राज्यहरु र जितुवा राज्यको समष्टी रुप हो । राज्यहरु मात्र हरुवा र जितुवा भएनन्, जितुवा राज्यको शासकसँग सम्बन्धित जाति–समुदाय र हरुवा राज्यका जाति–समुदायलाई फरक फरक व्यवहार गरियो । यस्तो व्यवहार राणाकाल, पन्चायतकाल, प्रजातान्त्रिक कालदेखि अहिलेको कथित लोकतान्त्रिक कालसम्ममा पनि निरन्तर जारी छ । एउटै राज्य नेपाल भएपछि पनि यहाँ बसोबास गर्ने समुदायहरु नै हरुवा र जितुवाको रुपमा प्रकट भए । राज्य एउटै भएपछि र एउटै राज्यका जनता भएपछि राज्य, शासन र शासकहरुले सबैका अस्तित्व र पहिचानलाई स्वीकार गरेर सबैलाई समान व्यवहार गरी जनता र राज्यको समृद्धि तथा समुन्नतिको काम गर्नु पर्दथ्यो, तर त्यस्तो भएन ।
यसबीचमा जित्नेहरुले हार्नेहरुमाथि दमन, अन्याय, असमानता र विभेद गरिरहे । यदि जित्नेले हार्नेहरुमाथि दमन, अन्याय, अत्याचार, असमानता गर्न पाउँछन् भने हार्नेहरुले पनि आफ्नो कुरा गर्न पाउछन् र अन्याय र असमानता भइरहे विद्रोह गर्न पनि पाउँछन् । यतिमात्र होइन, उनीहरुलाई औपनिवेशिक हिसाबले दमन, अन्याय, अत्याचार र असमानता भइरहे आन्तरिक उपनिवेश र उपनिवेशबाट मुक्ति पाउने अधिकार पनि रहन्छ । आफ्नो अस्तित्व र पहिचान समाप्त गरेर देशको मात्र मन्त्र जपिरहने कार्यले रसातलमा पुरयाउँछ भने त्यसलाई सहन गरिरहने कुरा हुँदैन । यसलाई स्वभाविक रुपमा लिनु पर्दछ । आजको युग 17 औँ/18 औ शताब्दीका विजितहरुलाई दासको रुपमा राख्ने र विभेदकारी व्यवहार गर्ने युग होइन । जति अन्याय र असमानता भए पनि सहेर बसिरहने समय पनि रहेन । यी सबै कुरालाई मानव चेतनाले निर्धारण गर्दछ । हिजो सो चेतना नहुँदा उनीहरुमाथि धेरै कुरा थोपरियो होला । तर अब त्यस्तो रहेन । यो देश सबैको हो र सबैले समान अधिकारका साथ रहन र बाँच्न पाउनुपर्दछ भन्ने कुरा सबैले बुझ्न जरुरी छ । यस्तो समानता, न्याय र अविभेद देशको संविधान, ऐन कानुन, अवसर, शासन सन्चालन, कार्यान्वयनलगायतका विषयमा प्रतिविम्बित हुनुपर्दछ । कसैको एकाधिकार र वर्चस्व अव कसैलाई पनि स्वीकार्य हुँदैन ।
महेन्द्र शाह राजा हुँदा सन् 1960 को दशकमा इतिहासको रुपमा स्थापित गरिएका धेरैजसो विरुदावली मा पृथ्वीनारायण शाहलाई नेपालको एकीकरणकर्ताका रुपमा महिमामण्डन गर्ने र लोकप्रिय बनाउने भरपूर प्रयास गरिएको थियो । वास्तवमा पृथ्वीनारायण शाहको विजय अभियानको क्रममा भौगोलिक विस्तार भएको र संयोगवश अहिलेको आधुनिक नेपालको खाका कोरिएको हो, यसमा शंका छैन । यसको अर्थ, यसै क्रममा उनीबाट भए गरेका सबै क्रूरताबाट उनलाई उन्मुक्ति दिन मिल्छ र ? अहँ, कदापि मिल्दैन ।
त्यसो त करिब छ सय राज्यमा बाँडिएको भारतलाई पनि बेलायती उपनिवेशवादी शासकहरुले एकीकृत भारतको रुपमा निर्माण गरेका थिए । यसको मतलब के बेलायती उपनिवेशवादी शासकहरुले भारतलाई आधुनिक एकीकृत राजनीतिक संरचना दिए भन्दैमा बेलायती उपनिवेशको ज्यादती र लूटमारलाई भारतीयहरुले क्षमा दिन सकेका छन् र ? बेलायती उपनिवेशवादी शासकहरुलाई भारतका एकीकरणकर्ता मान्नु त कता हो, भारतीयहरुमा आफूमाथि थोपरिएको औपनिवेशिक अतित र औपनिवेशिक शासकहरुप्रति कुनै सम्मानभाव छैन ।
छ सय राज्यमा बाँडिएको भारतलाई पनि बेलायती उपनिवेशवादी शासकहरुले एकीकृत भारतको रुपमा निर्माण गरेका थिए । यसको मतलब के बेलायती उपनिवेशवादी शासकहरुले भारतलाई आधुनिक एकीकृत राजनीतिक संरचना दिए भन्दैमा बेलायती उपनिवेशको ज्यादती र लूटमारलाई भारतीयहरुले क्षमा दिन सकेका छन् र ?यस्तै, भारतीय जनताहरुजस्तै, जर्मन जनताहरु हिटलरको विस्तारवादी महत्वाकांक्षाका लागि उनलाई सम्झन समेत चाहँदैनन् । भारतीयहरुका लागि त बेलायतीहरु ‘विदेशी’ शासक थिए, तर हिटलर त जर्मन शासक नै थिए ।
भौगोलिक र प्रादेशिक हिसाबले नेपाल कुनै आधुनिक सृजना होइन, न त व्यक्तिविशेषले गरेको एकीकरणको परिणाम हो, यो त इतिहासमा आदिमकालदेखि अस्तित्वमा थियो । उदाहरणका लागि, इतिहासविद् धनवज्र वज्राचार्यका अनुसार नेपाल लिच्छविकालमै भौगोलिक रुपमा अहिले जत्तिकै विशाल थियो । तर त्यसयता नेपालमा धेरै विभाजन र उतारचढाव भने भएकै हो । गोरखाली राजा पृथ्वीनारायण शाहको साम्राज्यवादी महत्वाकांक्षाले नेपाल अधिराज्यबाट टुक्रिएर गएका राज्यहरुलाई नेपालका रुपमा पुनः एकीकरण गरेको थियो ।
त्यसकारण पृथ्वीनारायण शाह र उनका उत्तराधिकारीहरुको मुख्य रुचि गोरखा साम्राज्यको विस्तारमा मात्रै थियो । त्यसैको फलस्वरुप भएको ‘नेपालको एकीकरण’लाई नै उनीहरुको पवित्र ध्येयको परिणामका रुपमा व्याख्या गर्न सकिँदैन । किनभने, अहिले प्रचार गरिएझैं, एकीकृत नेपाल निर्माण गर्ने राजनीतिक प्रेरणा र नैतिक दृष्टिकोण उनीहरुमा छँदै थिएन । बरु, विस्तारवादी महत्वाकांक्षाका साथ गोरखा साम्राज्य विस्तार गर्ने क्रममा उपउत्पादन को रुपमा एकीकृत नेपाल सृजना भएको यथार्थ हो ।
अहिले प्रचार गरिएझैं, एकीकृत नेपाल निर्माण गर्ने राजनीतिक प्रेरणा र नैतिक दृष्टिकोण उनीहरुमा छँदै थिएन । बरु, विस्तारवादी महत्वाकांक्षाका साथ गोरखा साम्राज्य विस्तार गर्ने क्रममा उपउत्पादन को रुपमा एकीकृत नेपाल सृजना भएको यथार्थ हो ।के पनि सम्झनु आवश्यक छ भने राणा शासनकालको अन्त्यतिर मात्रै हाम्रो देशको नाम ‘नेपाल’को रुपमा स्वीकार गरिएको थियो । जहानियाँ राणाशासनले नेपालीहरुमाथि आफ्नो साम्राज्यवादी महात्वाकांक्षा लादेको थियो । त्यसैले राणा शासकहरुले यहाँको रैथाने भाषा अथवा ‘नेपाल भाषा’ बोल्ने र अन्य विभिन्न भाषा बोल्नेहरुलाई आफ्नो ‘पर्वते’, ‘खस’ अथवा ‘गोरखाली’ भाषा जबर्जस्ती लादेका थिए । वास्तवमा राणा शासकहरुले ‘नेपाल भाषा’लाई नै ‘नेवारी’मा परिणत गरेका थिए । ‘नेवारी’ शब्द नेवार जनतालाई हेप्नका लागि प्रयोग गरिन्छ । तर, त्यसै समय ‘गोरखाली’ भाषालाई भने ‘नेपाली’ नामाकरण गरी उच्च नाम र स्थान दिइयो । जबकि नेवारहरु आफूलाई ‘नेपाल’को, विशेषतः पहिले नेपालको रुपमा परिचित काठमाडौं उपत्यका र यस वरपरका रैथाने मान्छन् ।
राणशासनकालमै बनाइएको ‘श्रीमान् गम्भीर गोरखाली’ नामक श्री 5 महाराजाधिराजको सलामी गान नामक राष्ट्रगान ‘नेपाल’ र ‘नेपाली’को होइन, गोरखा र गोरखालीको गुणगान मात्रै गाइएको तथ्य यहाँ हेक्का राख्न लायक छ । नेपालको पूर्व राष्ट्रगानमा गोरखाली शासकका रुपमा रहेका शाह राजाहरुको गुणगान गाइनुका साथै ‘गोरखाली’ वीरहरुको बहादुरी चित्रण गरिएको थियो । वास्तवमा सन् 1967 मा मात्र तत्कालीन राष्ट्रगानमा ‘श्रीमान् गम्भीर गोरखाली’को ठाउँमा ‘श्रीमान् गम्भीर नेपाली’ बनाइएको थियो र ‘हामी गोरखाली भाइ साराले’ शब्दलाई ‘हामी नेपाली साराले’ शब्दमा फेरिएको थियो । पूर्व राष्ट्रगानको वास्तविक स्वरुप यस्तो थियो— ‘राखौं कमान, भारी—वीरताले, नेपालमाथी सधैं नाथको, श्री होस् ठूलो हामी गोरखालीको ।’
श्री 5 बडामहाराज धिराज पृथ्वी नारायण शाह
राजा प्रताप सिँह शाह
राजकुमार बहादुर शाह
बडावीर सेनपति काजी शिवराम सिंह बस्न्यात
काजी कालु पाण्डे
काजी केहरसिंह बस्न्यात 
काजी धोकलसिंह बस्न्यात
काजी नाहरसिंह बस्न्यात
अभिमान सिंह बस्नेत
काजी दामोदर पाण्डे
मुल काजी कीर्तिमान् सिँह बस्न्यात
रामकृष्ण कुंवर
काजी काजी वंशराज पाण्डे
काजी काजी रणजंग पांडे
काजी जयन्त राना
काजी बंसराज गुरूङ
काजी काजी बलभद्र कुंवर
विराज बखेती
बिसे नगर्ची
काजी माथवर सिंह थापा
मुख्तियार भिमसेन थापा
भिम सिहँ थापा
चौतारीया फत्तेजंग शाह
चौतारीया शूरप्रताप शाह
चौतारीया दलमर्दन शाह
सरदार भक्ति थापा
काजी उजीर सिंह थापा
जङ्गबहादुर राणा
राजा रण बहादुर शाह
राजा गिर्वाण युद्ध विक्रम शाह
काजी नैनसिंह थापा
काजी रणजोर सिंह थापा
