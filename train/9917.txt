सातखीरा बङ्गलादेशको दक्षिण-पश्चिम भागमा रहेको एक जिल्ला हो । यो जिल्ला खुल्ना विभागमा अवस्थित छ । यो जिल्लाले भारतको पश्चिम बङ्गाल राज्यसँग सिमान जोडिएको छ । यो जिल्ला बेतना नदिको किनारमा अवस्थित छ ।
यो जिल्ला 21°36' देखि 22°54' उत्तर अक्षांश र 89°54' देखि 89°20' पुर्व देशान्तरणमा अवस्थित छ । मेहेरपुर जिल्लाले बङ्गलादेशको कुल क्षेत्रफल मध्य 3858.33 वर्ग किलोमिटर अोगटेको छ । यस जिल्लालाई जशोर जिल्लाले उत्तरबाट घेरेको छ भने यस जिल्लाको दक्षिणमा बङ्गालको खाडी रहेको छ । त्यस्तै गरि खुल्ना जिल्लाले पुर्वमा र भारतको पश्चिम बङ्गाल र चौबीस परगन जिल्लाले पश्चिमबाट घेरेको छ । यस जिल्लामा बेतना, इकमती, रायमङ्गल, बेतराबती अादि देशकै प्रमुख नदिहरू रहेका छन् । 
यस जिल्लामा वार्सिक अधिकतम तापक्रम 35.5 डिग्री पुग्छ भने न्युनतम तापक्रम 12.5 डिग्री मापन गरिएको छ । यस जिल्लामा वार्सिक 1710 मिलिमिटर पानी पर्ने गरेको छ । उष्णकटिबंधीय मौसमहरूमा वर्षको हरेक महिनामा तापक्रम 18 डिग्री माथि पुग्छ भने मासिक अर्थको तापमान र सामान्यतया एक सुख्खा मौसम हुन्छ जसमा वर्षको 60 मिलिमिटर पानी पर्ने गरेको छ । 
सातखीरा जिल्लाको दक्षिण क्षेत्रमा बसोबास गर्ने जनसमुदायको प्रमुख पेशा माछापालन व्यवसाय हो । यस जिल्लामा विशेष गरि अाँप, कटर, काफल, लिची, नरिवल, अम्बा, केरा अादि फलफूलहरूको उत्पादन हुने गरेको छ । यस जिल्लामा 86 दूध सङ्कलन केन्द्र, 322 पोल्ट्रि फारम, 3046 मछा पालन गर्ने पोखरी, 66 ह्याचरी, 3650 झिङ्गे माछा पालन पोखर र एक गाईबस्तु पालन फारम रहेको छ । यस जिल्लाले दैनिक झिङ्गे माछा, गँहु, धान, जुट, लेदर समाग्री, कोदो अादिको निर्यात गर्दै अाएको छ । यो जिल्लाले बङ्गलादेशको अर्थतन्त्रमा 18.5% योगदान दिँदै अाएको छ ।
यस जिल्लाको मुख्य अाय श्रोतको बाटो भनेको कृषि र खेती जसमा जिल्लाकै 62.56% मानिसहरू संलग्न छन् । यस जिल्लाका मानिसहरू अन्य जस्तै 4.33% मजदुरी, व्यापार र उद्योगमा 1.51%, वाणिाज्यमा 16.23%, सञ्चार र यातायातमा 3.03%, रेमिटेन्समा 0.34%, सरकारी कार्यलयहरूमा 7.32% ,धर्म सेवामा 0.19% र अन्यमा 5.94% रहेका छन् ।
सुन्दरवन यो जिल्लाको सबैभन्दा ठूलो कच्चा भूमिमा उव्जाउ हुने म्याग्रुफ जङ्गल हो जुन 5,747 वर्ग किलोमिटरमा फैलिएको छ । 
यस क्षेत्रमा विभिन्न प्राचीन धरोहर र पुराना मठमन्दिर, मस्जिद, गुम्बा अादि रहेका छन् जस्तै-सुल्तानपुर साहि मस्जिद । हाल यस क्षेत्रमा सबैभन्दा लोकप्रिय म्याङ्ग्रुफ वन कालीगञ्ज उप-जिल्लामा रहेको बसजहर जोहयोर वन हो । यो लोकप्रिय रूपमा बडाको वनको रूपमा चिनिन्छ । जोकर बान बांग्लादेश र भारतीय सीमाको बीच घर्षणको कारण उत्पत्ति भएको थियो । यो प्राय यसको प्राकृतिक सौन्दर्यको लागि लोकप्रिय छ ।
यस जिल्ला कुल साक्षरता दर 48.68% रहेको छ जसमध्ये पुरुषको साक्षरता 45.52% छ भने महिलाको साक्षरता दर 51.84% रहेको छ । यस जिल्लामा एक मेडिकल कलेज, 79 क्याम्पस, 1 प्रथमीक शिक्षण विद्यालय, 421 उच्च माध्यमिक विद्यालय, 41 माध्यमिक विद्यालय, 822 सरकारी प्रथमीक विद्यालयहरू रहेका छन् जसमध्ये सतखीरा सारकारी क्यामस, खान बहादुर क्याम्पस, सतखीरा दिवा-रात्री क्याम्पस, सतखीरा सहर क्याम्पस अादी यहाँका उत्कृष्ट विद्यालयहरू हुन् ।
प्रशासनकी सतखीरा उप-विभाग सन् 1851 मा जशोर जिल्लामा स्थापना गरिएको थियो । यो जिल्ला सन् 1882 मा खुल्ना जिल्लामा सामेल थियो । सन् 1984 मा सतखीरा उप-विभाग एक छुट्टै जिल्लामा परिणत भएको थियो त्यसपछि सतखीरा नगरपालिकाको सन् 1889 मा स्थापना भएको थियो । यो जिल्ला बङ्गलादेशको दक्षिण-पश्चिमा पर्छ । यस जिल्लामा सातवटा उप-जिल्लाहरू रहेका छन् जसमध्ये श्यामनगर सबैभन्दा ठूलो उप-जिल्ला हो भने देबहाट सबैभन्दा सानो उप-जिल्ला रुपमा रहेको छ । सतखीरा जिल्लामा हाल दुई नगरपालिका, सात उप-जिल्ला, 79 सङ्घीय परिसद, 8 प्रहरी चौकी र 1436 गाउँहरू रहेका छन् ।
सन् 1994 मा यस जिल्लाका केही युवाहरूले व्यवसायीक हिसावले कम्प्युटर विषयमा तालीम केन्द्रको स्थापना गरे र त्यहाँबाट केही प्रतिभा तयार पारे जसले पछि अर्को कम्प्युटर व्यवसाय शुरु भयो र अन्ततः सातखीरा जिल्ला सञ्चार क्षेत्रमा एक ठूलो मञ्चको स्थापना भएको थियो । विस्तारै कम्प्युटरले सरकारी कार्यालय र बैंकमा अन्य मेसिनहरूको काम गर्न थाल्यो । त्यसको लगत्तै विभिन्न विद्यालय र क्याम्पसहरूमा कम्प्युटर विषयमा पठनपाठन सुरु भएको थियो । हाल यस जिल्लामा अधिक युवाहरू कम्प्युटरको व्यवसाय सुरु गरेका छन् ।
सातखीरा जिल्लाको नक्शा
