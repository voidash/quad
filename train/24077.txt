सप्तकोशी नगरपालिका नेपालको पूर्वाञ्चल विकास क्षेत्र अन्तर्गत सगरमाथा अञ्चलमा पर्ने सप्तरी जिल्लामा अवस्थित एक नगरपालिका हो। स्थानीय विकास मन्त्रालयले थप 61 वटा नयाँ नगरपालिका थप्दा सप्तरीमा फत्तेपुर, ओद्राहा र कमलपुर गाउँ विकास समितिहरू लाई समेटेर सप्तकोशी नगरपालिका घोषणा गरिएको हो। सप्तकोशी नगरपालिकाको केन्द्रभने फत्तेपुर गाविसको तुलसीचोकमा रहको छ। नगरपालिकाको घोषणा र क्षेत्रविस्तारसँगै मुलुकमा 1 महानगरपालिका, 11 उपमहानगरपालिका, 1 सय 79 नगरपालिका र 3 हजार 2 सय 78 गाविस कायम भएका छन्। नयाँ नगरपालिका थपिएपछि नेपालको सहरी जनसंख्याको प्रतिशत 36 दशमलव 8 पुगेको मन्त्रालयले जनाएको छ।
सप्तकोशी नगरपालिका फत्तेपुर, ओद्राहा र कमलपुर गाविसहरू मिलेर बनेको हो। त्यसैले राष्ट्रिय जनगणना 2068 अनुसार फत्तेपुर, ओद्राहा र कमलपुर गाविसहरूको जनसंख्यालाई जोड्दा सप्तकोशी नगरपालिकाको कूल जनसङ्ख्या 21,131 हुन्छ।
