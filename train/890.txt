सभासद राई माओवादीको राज्य समिति सदस्य तथा किराती राष्टिय मुक्तिमोर्चाका महासचिव हुनुहुन्छ। 046को जनआन्दोलनपछि राजनीतिमा सरिक हुनुभएका थियो। काङ्ग्रेस निकट नेविसङ्घ हुँदै उहाँ एमाले निकट अखिलमा केही समय काम गरेपछि राई लाग्नुभयो खम्बुवान राष्टिय मुक्तिमोर्चामा। केही वर्षपछि उहा किरता वर्कर्स पार्टीको काउन्सिलर सदस्य चुनिनुभयो। किरात वर्कर्स पार्टी र माओवादीबीच एकता भएपछि उहाँ माओवादी सगरमाथा-जनकपुर ब्युरोको क्षेत्रीय सदस्य हुनुभएको थियो। उहाँ त्यसपछि चोमलुङमा सांस्कृतिक परिवारको इन्चार्ज हुनुभयो। उहाँ किरात गणतन्त्रको शिक्षा तथा संस्कृतिमन्त्री बन्नुभयो। 061मा 17 महिना विराटनगरमा जेल जीवन बिताउनुभयो। जेलमुक्त भएपछि उहाँ किरात जनसरकारको सूचनामन्त्री हुनुभयो। बेलायती लाहुरेका छोरा राई एसएलसीसम्मको औपचारिक शिक्षा लिनुभएको छ। माओवादीले उठाएका एजेण्डालाई सविधानमा सुनिश्चित गराउने आफ्ना एजेण्डा रहेको बताउने राईले माओवादीको जनमुखी कार्यदिशाका कारणले नै आफूलाई भोजपुरे जनताले जिताएको दाबी गर्नुहुन्छ। 
