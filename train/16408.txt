
प्राध्यापक डाक्टर गंगा श्रेष्ठ नेपाल विज्ञान तथा प्रविधि प्रतिष्ठानमा प्राज्ञ हुनुहुन्छ। उहाँले त्रिचन्द्र कलेजमा एक र बाँकी समय त्रिभुवन विश्वविद्यालयकै तथ्यांक केन्द्रिय विभागमा तथ्यांकशास्त्र पढाएको चालिस वर्षपुगेको छ। 
उहाँको जन्म 2004 माघमा ललितपुरको झम्सिखेलमा भएको हो। पिता भरतलाल र माता प्रेमकुमारीका तीन छोरा र चार छोरी जन्मिए। उहाँ साहिली छोरी हो। 
त्रिचन्द्र कलेजबाट आइएस्सी र बीएस्सी गरेपछि उहाँले भारतको भागपुर युनिभर्सिटिबाट तथ्यांकशास्त्रमा स्नातकोत्तर गर्नुभयो। दिल्ली युनिभर्सिटिबाट पिएचडी पूरा गर्नुभयो। उहाँले बिएस्सीका लागि तथ्यांकशास्त्र विषयको अङ्ग्रेजीमा दुई पुस्तक एक्लै र नेपालीमा एक पुस्तक अरुसँग मिलेर लेख्नुभएको छ। 
बेलायत, अमेरिका, इटाली, अष्ट्रेलिया, स्विट्जरल्याण्ड, बङ्गलादेश, भारत आदि देश पुग्नुभएको छ। गङ्गाले एमएस्सी र पिएचडी गरेपछि महेन्द्र विद्याभूषण, विश्वविद्यालयबाट शिक्षा पुरस्कार तथा इटालीको 'इन्टरनेसनल सेन्टर फर थ्यौरिटिकल फिजिक्स' बाट एसोसियट अवार्ड पाउनुभएको थियो।
