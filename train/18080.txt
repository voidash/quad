दुधकोशी गाउँपालिका नेपालको एक हिमाली गाउँपालिका हो । नेपालमा 744 स्थानीय तह लागू हुँदा सोलुखुम्बुमा साविकका जुभिङ, बासा, काकु र बाकु गाउँ विकास समितिहरूलाई समेटेर दुधकोशी गाउँपालिका बनाइएको हो । दुधकोशी गाउँपालिकको कूल जनसङ्ख्या 13,414 रहेको छ । यसको क्षेत्रफल 167.67 वर्गकिलोमिटर रहेको छ । यस गाउँपालिकाको केन्द्र साविकको बासा गाविसको कार्यालयमा राखिएको छ । यस गाउँपालिकालाई 7 वडाहरूमा विभाजन गरिएको छ । यस गाउँपालिकाको सिमाना पूर्वमा सोताङ गाउँपालिका, पश्चिममा सोलुदुधकुण्ड नगरपालिका, उत्तरमा खुम्बु पासाङल्हामु गाउँपालिका तथा दक्षिणमा दुधकौशिका गाउँपालिकासम्म फैलिएको छ ।
