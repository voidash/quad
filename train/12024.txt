दोलालघाट नेपालको बागमती अञ्चलको काभ्रे जिल्लाको एक गाँउ विकास समिति हो। इन्द्रावती र भोटे कोशीको दोभान नजीक काठमाडौं देखि 56 कि.मि. पूर्व रहेको बजार क्षेत्रको परिचय दोलालघाटबाट भएको छ। यो क्षेत्र समुद्र सतहबाट 350 मि. उचाइमा अवस्थित छ। 
अरनिको राजमार्गको निर्माणले थप मद्दत पुर्याए तापनि दोलालघाटको ब्यापारिक महत्व अघिदेखिकै हो। अरनिको राजमार्गको निर्माणले उत्तरी क्षेत्रका बासिन्दा लगायत सिन्धुपाल्चोक, दोलखा, रामेछाप जिल्लासम्म व्यापारिक प्रभाव परेको छ। हुन त राजमार्गकै केही दूरीमा बलेफी, बाह्रबिसे र लामोसागूँमा बजार नभएको र तिनको ब्यापारिक प्रभाव नपरेको अवश्य होइन। प्रस्तावित दोलालघाट-धनकुटा राजमार्ग एवं दोलालघाट-चौतारा सडकको पनि संगमस्थल भएकाले अझ बढी महत्व थपिएको छ।
यो ठाउँको अक्षांश र देशान्तर हो 27.65° N 85.7° E। समुद्र सतह भन्दा यो ठाउँ 650 मिटर माथि पर्दछ। 
नेपालको सन् 2001को जनगणना अनुसार दोलालघाटको जनसङ्ख्या 2237 छ। यस मध्य पुरुष 51%, र महिला 49% छन्।


