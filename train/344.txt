काेशी अञ्चलकाे भाेजपुर जिल्ला अन्तर्गत दिङ्लामा जन्मिएका हेमाङ्गराज अधिकारी नेपालका विशिष्ट विद्वान्मा गनिन्छन् । उनी बालागुरु षडानन्दका वंशज हुन् । अधिकारीले संस्कृतमा अाचार्य तथा नेपालीमा स्नातकाेत्तर गरी भाषा विज्ञानमा विद्यावारिधिकाे उपाधि प्राप्त गरेका छन् । प्राध्यापक डाक्टर अधिकारी त्रिभुवन विश्वविद्यालयमा धेरै वर्ष प्राध्यापन कार्य गरी निवृत्त भएका हुन् । उनी समालाेचक, व्याकरणकार तथा काेशकारका रूपमा प्रसिद्ध छन् । पूर्वीय संस्कृत साहित्यका चिन्तक र शिक्षा शास्त्र सङ्काय अन्तर्गत भाषा विषयका विशेषज्ञ एवम् अनिवार्य नेपाली विषय समितिका सदस्य सचिव र अध्यक्ष समेत भएका अधिकारी बहुमुखी प्रतिभाका रूपमा परिचित देखिन्छन् । 
प्रा.डा. हेमाङ्गराज अधिकारीका प्रकाशित कृतिका रूपमा पूर्वीय समालाेचना सिद्धान्त, नेपाली भाषा शिक्षण, भाषा शिक्षण ः केही परिप्रेक्ष्य केही पद्धति, समसामयिक नेपाली व्याकरण, नेपाली कारक व्याकरण, प्रारम्भिक नेपाली शिक्षण, सामाजिक र प्रायाेगिक भाषा विज्ञान, समसामयिक सरल नेपाली व्याकरण, सजिलाे नेपाली माला, प्रयाेगात्मक नेपाली शब्दकाेश, प्रयाेगात्मक नेपाली व्याकरण, अादि रहेका पाइन्छन् । यी कृतिहरूकाे निरूपण गर्दा अधिकारीकाे अध्ययन क्षेत्र दुर्इ भागमा विभाजित देखिन्छन् । पहिलाे भाग भाषा शिक्षणकाे सिद्धान्त र प्रयाेग विधि छन् भने दाेस्राे भाग व्यारणका नव स्थापनाहरूकाे व्याख्या र विवेचनामा केन्द्रित रहेकाे पाइन्छ । ।
प्रध्यापक डाक्टर हेमाङ्गराज अधिकारीले त्रिभुवन विश्व विद्यालयद्वारा प्रदान गरिने सर्वाेच्च पदक महेन्द्र विद्याभूषण क प्राप्त गरेका छन् । त्यसैगरी उनले सैन्यध्वज नन्दकुमारी विद्वद्वृत्ति सम्मान पनि प्राप्त गरेका छन् । 
नेपाली साहित्यकाे इतिहास
