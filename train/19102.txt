माइक्रोसफ्ट वर्ड एक कम्प्युटर अनुप्रयोग हो। यसलाई कुनै पाठ लेख्न अनि त्यसलाई संशोधन/प्रसोधन गर्न मद्दत गर्छ त्यसैले यसलाई पाठ प्रसोधक या 'वर्ड प्रोसेसर' पनि भनिन्छ । यो माइक्रोसफ्ट कर्पोरेशनले तयार गरेको एउटा पूर्ण वर्ड प्रोसेसिङ अनुप्रयोग हो । यस सफ्टवेयरमा टाइपिङ, इडिटिङ, फर्मैटिङ, प्रिन्टिङ जस्ता सुबिधाहरू रहेका छन् । माइक्रोसफ्ट वर्डको प्रयोगबाट दस्तावेजहरु सुरक्षित गरेर राख्न सकिन्छ । यो मार्इक्रोसफ्ट अफिस प्रोग्राम समुह भित्र पर्दछ ।
माइक्रोसफ्ट वर्ड को पहिलो संस्करण चार्ल्स सिमोनी र रिचार्ड ब्रोडेइ द्वारा विकसित भएको थियो । दुवै प्रोग्रामरहरु बिल गेट्स र पावल एलनका लागी काम गरि रहेका थिए । माइक्रोसफ्ट वर्डको पहिलो संस्करण वर्ड 1.0, अक्टोबर 1983 मा जारी भएको थियो । यो संस्करण सफल हुन नसकेपछि सन् 1989 मा पहिलो विन्डोज संस्करण तयार गरियो । क्रमिक रूपमा माइक्रोसफ्ट वर्डको विकास हुदै गयो र यसलार्इ बिभिन्न नामहरूले नामाकरण गरीयो, वर्ड 95, वर्ड 97, वर्ड 2000, वर्ड फर अफिस एक्स.पी., वर्ड 2003, वर्ड 2007, वर्ड 2010, वर्ड 2013 । माइक्रोसफ्ट वर्डको नविनतम संस्करण वर्ड 2013 रिलिज भएको छ ।
