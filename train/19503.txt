सामुदायिक रेडियो रामपुर पुर्वि पाल्पाको रामपुर नगरपालिकामा कालिगण्डकी सामुदायिक विकास केन्द्रद्धारा संचालित सामुदायिक रेडियो हो। रेडियो रामपुरको स्थापना का लागि श्रीमद् भागवत महापुराण कथा प्रवचन एवं धान्यान्‍चल महायज्ञ रामपुरको बेझाड बजारमा आयोजना गरिएको थियो। सामुदायिक रेडियो रामपुर संचालनमा आए पछि एफ.एम.हरुको संख्या पाल्पामा मात्र 5 पुगेको छ भने सामुदायिक रेडियोको संख्या 2 पुगेको छ। यस अघि 2056 सालको चैत्र 23 गते दक्षिण एसियाकै पहिलो सामुदायिक रेडियो मदनपोखरा संचालनमा आएको थियो। रेडियो रामपुरले 2071 मा आफ्नो छैटौं बार्षिक उत्सब मनायो।
महाभारत पहाडको काखमा अवस्थित चारैतिर डाँडाकाँडाले घेरिएको पाल्पा जिल्लाको सदरमुकाम देखि 65 कि.मी. पूर्व पाल्पा, स्याङ्जा, तनहुँ र नवलपरासी जिल्लाको संगमस्थल तर चारै वटा जिल्लाको सदरमुकामबाट पर रहेको मुक्तिनाथ, रिडी, राम्दी केलादी र देवघाट हुदै वग्ने विश्वमै एक मात्र शालिग्राम पाईने पवित्र नदी कृष्ण गण्डकीले बनाएको नेपालमै एक महत्वपूर्ण स्थान कालिगण्डकी बेशीमा अवस्थित प्राकृतिक सुन्दरताले भरिपूर्ण रामपुर उपत्यका घना आवादी भएको जिल्लाकै दोस्रो प्रशासनिक क्षेत्रमा परिचित क्षेत्र हो।
संचार परिवर्तन र विकासको बाहक मानिन्छ। त्यसैले संचार शक्ति हो सदुपयोग गरौं भन्ने नारा सहित संचारको क्षेत्रमा पछाडी परेको महसुस गरी 2061 भाद्र 27 गते रामपुरको सहयोगमा दर्छा र खालीवन लगायत नजिकका गाविसका प्रमुख बुद्धिजिवी, राजनीतिक दलहरुका प्रतिनिधी तथा क्रियाशिल पत्रकारहरुको भेलाले सामुदायिक रेडियो स्थापनाका लागि पहलो कदम अगाडि बढायो। तत्कालिन रामपुर गाविसका प्रमुख देवेन्द्रप्रसाद पोखरेलको संयोजत्वमा 5 सदस्यीय समिति गठन भयो। त्यस समितिले 2061 साल मंसिर 7 गते यस क्षेत्रमा सामुदायिक रेडियोको आवश्यकता र यसको चुनौती विषयक बृहत अन्तरक्रिया गर्यो। त्यसमा कालिगण्डकी बेशीमा पर्ने पाल्पा, स्याङ्गजा, नवलपरासी र तनुहँका करिब 45 गाविसका जनप्रतिनिधी, समाजसेवी, बुद्धिजिवी, विभिन्न संघ-संस्थाहरु तथा पत्रकारहरुको भेलाले बासुदेब देबकोटाको अध्यक्षतामा 17 सदस्यीय कालिगण्डकी विकास केन्द्र स्थापना गरी उक्त केन्द्रले सामुदायिक रेडियो स्थापना गरी संचालन गर्ने निणर्य गर्यो।
2063 साल असाढ 27 गते कालिगण्डकी सामुदायिक विकास केन्द्रको नाउमा नेपालमै पहिलो पटक सामुदायिक रेडियो रामपुर उल्लेख भएको इजाजत पत्र प्राप्त गर्यो र 2073 चैत्र 24 गते स्टेशन प्रबन्धक नियुक्ति गरी गाविस कार्यालयको दराजबाट सुरु गर्यो। सामुदायिक रेडियो प्रशारक संघ संग ट्रान्सिमिटर र एन्टेना मात्र गरी अन्य उपकरण तथा भवन निर्माण गर्नका लागि आजिवन विशिष्ट, आजिवन सदस्य र संस्थागत आजिवन सदस्यता वितरण, गाविस अनुदान तथा महायज्ञ संचालन गरी प्राप्त सहयोग र दानबाट आवश्यक रकम संकलन गर्यो। साथै परिषद निर्माण गरी रेडियोको नाममा यहि क्षेत्रमा 10 रोपानी क्षेत्रफलका जग्गा प्राप्त गरी 6 कोठे एकतलाको पक्की भवन निर्माण गर्यो। आफनै भवन बाट 2065 कार्तिक 26 गतेका दिनबाट परिक्षण प्रसारण गर्यो। 2066 असौज 2 देखि नियमित प्रशारण अनुमित प्राप्त गरी 2066 पौष 28 गते विधिवत समुद्घाटन गर्यो। विगत 7 बर्ष देखि कालिगण्डकीको सुसेली समुदायको आवाजको रुपमा नियमित संचालन गर्दै भौतिक पूर्वाधार निर्माण तथा आवश्यक उपकरण थप्दै संस्थागत विकास गर्दै सातौं बार्षिकत्सव मनायो।
