योगमाया न्यौपाने पूर्वी नेपालको भोजपुरकी सामाजिक आन्दोलनकर्ता हुन्।
योगमायानेपाली साहित्यमा क्रान्तिकारी नारीहरूकी प्रतीकहुन्। बूढी औँठाकोल्याप्चेका भरमा आफ्नो हस्ताक्षर दिने योगमाया नै त्यस्ती आशुकवयित्री हुन् जसले जेदेख्यो त्यही फररर भन्न सकिन्; जे भेट्योत्यही विषयमा कविताबाट बोल्न सकिन् र जे सुन्योत्यही विषयलाई कविताबाटै बिट मार्नसकिन्।योगमाया त्यतिबेला जन्मेकी थिइन्; जुन बेला नारीले रजस्वलाहुनुअगि नै वैवाहिक जीवनमा बाँधिनुपर्थ्यो। त्यसैअनुरूप योगमायालाई पाँचै वर्षमा उनका बुबा श्रीलाल न्यौपाने र आमा चन्द्रकलाले कन्यादान गरेका थिए। त्यसबेला योगमाया न्यौपानेको बिहे रामहरि कोइरालासँग भएको थियो। तर यिनको बिहे भएको दुई वर्षमा यिनका पति स्वर्ग गए। सात वर्षीय योगमायाका लागिरामहरि कोइरालाको मरण कुनै पीडादायक विषयसूची पनि बन्न सकेन। त्यसैले उनी फेरिआफ्नै बालक्रीडामा नै मिसिन थालिन्। 
केही वर्षछि योगमायाले आफ्ना गाउँमा पुराण लाग्ने हल्लासुनिन्। त्यसपछि डोटेलदम्पती छोरी च्यापेर पुराणस्थल पुगे। जनकलाल शर्माको 'जोसमनी सन्तपरम्परा र नेपाली साहित्य' नामक ग्रन्थमा लेखिएअनुसार पुराणको प्रसङ्ग थियो- "परस्त्री वा परपुरुष गमन गर्नाले भविष्यमा रौरवीय नर्कको यातना भोग्नु पर्छ।" यत्तिकैमा पुराणको अर्को प्रसङ्ग आयो "यदि अज्ञानवश कसैले यस्तो अपराध गरेको रहेछ रज्ञान प्राप्त भएपछि त्यो अपराध त्याग्यो भने त्यसको प्रायश्चित्त हुन्छ।"
योगमायास्वर्गद्वारी पनि पुगिन्। उनीस्वर्गद्वारीगएताका स्वर्गद्वारीका चैतन्य महाप्रभु अभयानन्द द्वितीयले त्यहाँ प्रसिद्धिपाइसकेका रहेछन्। योगमाया पनि महाप्रभुका कृत्यबाट सुरुमा नै आल्हादित बनिन्।त्यही परिणतिले उनी पनि महाप्रभुका साथ सत्सङ्गमा समर्पित भइन्। योगमायाको आचरणलेमहाप्रभु पनि प्रसन्न बने। त्यसैले उनी चैतन्य महाप्रभुबाट दीक्षित पनि भइन्।अनेक साधना गरेर योगमायाले वर्षौंवर्षगुफामा नै बसेर साधना गरिन्। जाडो दिनमा उनी आधामहिनासम्म अरुण नदीमा कम्मरसम्म डुबाएर साधनारत पनि भइन्। गर्मी महिनामा धुनीजगाएर आगाका रापसँगै उनले  आफ्नो साधनाप्रधानकर्म पनि गरिन्। उनलाई न जाडो हुन्थ्यो न गर्मी हुन्थ्यो। वास्तवमा उनले एउटाविशेषईश्वरीय शक्ति नै प्राप्त गरेकी थिइन्। कतिसम्म भने कुनैकुनै बिरामीलाईउनी आवश्यकता अनुसार नाडी समाएर र झारफुक गरेरै ठीक पारिदिन्थिन्। सर्पले ठुङेरमरणासन्न मान्छेलाई पनि उनले झारफुक गरेकै भरमा निको पारिदिन्थिन्।
योगमाया दिङ्ला पुगेपछि उनी चैतन्य महाप्रभुको कर्तृत्व रव्यक्तित्वको प्रचारमा लागिन्। साथै दिङ्लामा चैतन्य महाप्रभु अभयानन्दले गरेझैँविशाल यज्ञ गर्न उनी जुटिन्। उनी कठिन योगसाधनामा लागिन् र धाराप्रवाह प्रवचन रकवितावाचन गर्न थालिन्। जनकलाल शर्माका अनुसारभोजपुरको दिङ्लामा 1997 साल5माठूलो यज्ञको आयोजना भएको थियो र त्यहाँ श्रद्धालु समाजको खूबै भीड लागेको थियो। तरत्यो यज्ञ सदाको भन्दा भिन्न थियो। उनले त्यहाँ उपस्थित सबै चेलाचेलीहरूलाईभनिन् "अब भक्तहरूले बाँच्ने युग छैन। अतःयसै यज्ञको समाप्तिका दिन पूर्णाहुतिका रूपमा यज्ञकुण्डमा प्रवेश गरेर अग्निसमाधिलिनुपर्छ।" योगमायाको घोषणाअनुसार त्यसै बेला उनका दुईसय चालीस जना भक्तहरूले यज्ञकुण्डमा हामफाली प्राण त्याग्ने निर्णयगरे।
योगमायासम्बन्धी पुस्तक पत्रकार लेखनाथ भण्डारीले लेखेका छन्। अस्मिता महिला प्रकाशन गृहको पहलमा पत्रकार लेखनाथ भण्डारी र वैकल्पिक समूह नामक संस्थाको सक्रियतामा सर्वार्थ योगवाणी नामक उक्त पुस्तक प्रकाशित भएको हो। उक्त पुस्तक पहिलो विद्रोहिणी योगमाया, पूर्वप्रकाशित योगवाणीको भूमिका, भजन र तपोभूमि माहात्म्य र पूर्वप्रकाशित योगवाणी गरी तीन भागमा विभाजित छ। निरक्षर योगमायाका कवितात्मक धारणालाई उनकी निरक्षर छोरी नैनकलाले कण्ठ गरेकी थिइन्। तिनै नैनकलाबाट पण्डित प्रेमनारायणले लिपिबद्ध गरिदिएका योगमायाका विचार र भावनालाई योगवाणीको नामबाट चिनिएको हो।
उनकै बारेमा वृत्तचित्र भने 2063मा बनाइयो। प्रथम सुधारवादी महिला योगमाया नाम दिएर वृत्तचित्र सुमन चापागाईं र दीपक बान्तवाले तयार पारेका हुन्।
