सभासद् बौडेल प्रत्यक्षतर्फ संविधानसभामा सभासद् बन्ने दुईजना दलित महिलामध्ये एक हुनुहुन्छ सीता। सीता शहीद चन्द्रविक्रम गुरुङपत्नी पनि हुनुहुन्छ। गुरुङ कम्पनी सहकमाण्डर हुनुहुन्थ्यो। उहाँका भाइ पनि शहीद हुनुभएको छ। सीता अनेमसंघ क्रान्तिकारीको जिल्ला अध्यक्ष र केन्द्रीय सदस्य हुनुहुन्छ भने माओवादी जिल्ला समिति सदस्य। 2047 साल देखि एमाले अखिलबाट राजनीति थाल्नुभएकी सीता 054मा माओवादीमा प्रवेश गर्नुभएको थियो। जनयुद्धको बेला गुल्मी, कपिलवस्तु आदि जिल्लामा काम गर्नुभयो। 
सुकुम्बासी र दलितका अधिकारलाई सविधानमै उल्लेख गर्ने उहाँको मुख्य एजेण्डा छ। जनताको नयाँ नेपालको स्पष्टचित्रसहितको एजेण्डा बोकेर माओवादी जनतामाझ गएको र आफू पनि जनताको सुखदुखमा लागिपरेकाले विजयी बनाएको सीताको तर्क छ।
