शान्ति ठटाल प्रसिद्ध गायिका र नेपाली फिल्मकी पहिली महिला संगीतकार हुनुहुन्छ। वहाँले 200 भन्दा बढी गीतहरूमा संगित दिनुभएको छ। वहाँ सिक्किमको सांस्कृतिक विभागको निर्देशकबाट निवृत्त हुनुभयो। वहाँ सिक्किममा बसेर नृत्यनाटिका र गीतिनाटिकाहरूमा व्यस्त हुनुहुन्थ्यो। 
उहाँको जन्म सन् 1938मा दार्जिलिङमा मनु सिंह ठटाल र चन्द्रमाया ठटालको कोखबाट भएको हो। वहाँले शुरुमा शिब प्रशाद सिंह र भानु घोशसित संगित सिक्नुभयो . वहाँले दार्जीलिंगको सेन्ट टेरेसा स्कुलमा शिक्षा सुरु गरेर कोलकाताबाट संगितमा स्नातक गर्नुभयो। 
दार्जिलिङमा भिआइपी मान्छेको सवारी हुँदा सभा-समारोहमा स्वागत गीत गाउने चलन हुन्थ्यो र, वहाँले 18 वर्ष तिर नै धेरैजसो अवसर पाउनुहुन्थ्यो। स्वागत गीतहरूबाट आफ्नो गायनलाई प्रमाणित गरेपछि उनको दायरा नाटकहरूका पार्श्व गायन हुँदै फराकिलो भएको हो। सन् 1957मा कोलकाताको रविन्द्र भारती विश्वविद्यालयको एकेडेमी अफ डान्स, ड्रामा, म्युजिक एन्ड फाइन आर्ट्समा कण्ठ संगीत विषयमा तीन वर्षे प्रशिक्षण लिनुभयो। सन् 1956 तिर कोलकाताको हिन्दुस्तान रेकर्ड्समा उनका चारवटा नेपाली गीत रेकर्ड गराउनु भएको थियो। दार्जिलिङ फर्केर संगित, कला र नाटकको हिमालय कला मन्दिरमा काम गर्नु भयो र अम्बर गुरुङसित संगित पनि सिक्नुभयो.. वहाँ केन्द्रीय बिद्यालयमा पनि पढाउनुहुन्थ्यो.
कोलकातामा सिकेर आएपछि वहाँले दार्जिलिङमा अनौठो अवसर पाउनुभयो, ईश्वरवल्लभले लेखेको 40 मिनेट लामो काव्यसंगीत 'एउटा निलो सूर्यास्त।' वहाँको संगीत रहेको प्रस्तुतिले सन् 1975मा दार्जिलिङ र त्यसको एक वर्षपछि सिक्किममा निकै प्रशंसा बटुल्यो। त्यही 'प्रस्तुति'बाट प्रभावित भई प्रताप सुब्बाले ठटाललाई फिल्मको काम दिएका रहेछन्। प्रताप सुब्बाले 'परालको आगो'पछि 'बाँच्न चाहनेहरू'मा पनि ठटाललाई संगीतको जिम्मा दिएका थिए। 
वहाँको पहिलो काठमाडौं आगमन सन् 1965मा भएको थियो। तत्कालीन राजा महेन्द्रको जन्मदिनमा गाउन अरूणा लामा, शरण प्रधान र आइजकसँग उनी पुष्प नेपालीको निम्तोमा आएकी थिइन्। नेपाल र भारतका विभिन्न शहरमा उहाँले कार्यक्रम गर्नुभएको छ। नेपालय नामक संस्थाले पलेंटी कार्यक्रममा 3 पटक उहाँलाई ल्याएको छ।
वहाँ अवाविहित हुनुहुन्छ र अहिले दार्जिलिंगमा सेवानिवृत्त जीवन बितैरहनुभेको छ
