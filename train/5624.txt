अलिबाबा समूह होल्डिंग लिमिटेड एउटा चिनिया इ-कमर्श कम्पनी हो जसले वेभ पोर्टल मार्फत उपभोक्ता देखि उपभोक्तासम्म, व्यावसाय देखि व्यावसाय विक्रि सेवा प्रदान गर्दछ । यस इलेक्ट्रोनिक भुक्तानी सेवा, खरिद विक्रि सम्बन्धी सर्च इन्जिन तथा क्लाउड कम्प्यूटिंग सेवा समेत उपलब्ध गराउने गर्दछ । यो समूहको शुरूवात सन् 1999 मा ज्याक माले चिनिया उत्पादकहरूलाई विदेशी खरिदकर्ताहरूसँग जोड्ने उद्देश्यले अलिबाबा डट कम बाट गरेका थिए । सन् 2012 मा अलिबाबाको दुई पोर्टलहरूले करिब 110 खर्बको विक्रि गरेका थिए । यस कम्पनीको प्रारम्भिक पब्लिक अफरिंगको बन्द हुने समयमा यसको बजार मूल्य अमेरिकि डलर 231 अर्ब रहेको थियो । 
नोभेम्बर 2017 मा अलिबाबाको बजार पूँजिकरण 486.27 अर्ब अमेरिकि डलर रहेको थियो । यो कम्पनी संसारको सबैभन्दा मूल्यवान तथा ठूला 10 कम्पनीहरू मध्ये रहेको छ । 
अलिबाबाले सन् 2016 अप्रिलमा वालमार्टलाई पछि पार्दै 200 भन्दा बढि देशहरूमा सञ्चालनको साथ संसारको सबैभन्दा मूल्यवान रिटेलर र ठूला इन्टरनेट कम्पनीहरू मध्ये एक भएको थियो । सन् 2015 मा यसको अनलाइन विक्रि तथा नाफा अमेरिकाका सबै रिटेलरहरूको एकिकृत भन्दा बढि रहेको थियो । यसले आफ्नो सेवालाई मिडिया उद्योगमा विस्तार गरेको पश्चात राजस्वमा 3 अङ्कको प्रतिशत प्रति वर्षको बृद्धि भएको थियो । 
सन् 2017 अगस्टमा अलिबाबा 52.9 करोड भन्दा बढि मासिक सक्रिय मोबाईल प्रयोगकर्ता रहेका थिए । यसले अनलाई डिजिटल प्रसारण सेवा 9Apps, जसमा धेरै अनलाई सामग्री तथा एपलिकेसन रहेको छ । 
सन् 2017 मा अलिबाबा अमेरिकि डलर 400 अर्बको बजार पूँजिकरण भएको एसियाको पहिलो कम्पनी भएको थियो । अलिबाबाले पाँच वर्षमा 100 अर्ब युआन रकम चिन तथा विश्वभरि लगानी गर्ने घोषणा गरेको छ । यसले आफ्नो हिस्सालाई 47 प्रतिशत देखि 51 प्रतिशत बनाउनको लागि 5.3 अर्व युआन सिआनिआओ स्मार्ट लजिस्टिक नेटवर्कमा लगानी गरेको । हालै अलिबाबाले एमाजन, माइक्रोसफ्ट तथा गुगल जस्ता मुख्य क्लाउड सेवा प्रदायकहरूलाई पछि पारि 3 अङ्क प्रतिशतको प्रति वर्ष राजस्व बृद्धि गरेको छ ।
अलिबाबाले नयाँ लाईभ मनोरञ्जन व्यावसाय यसको डिजिटल मिडिया एण्ड इन्टरटेन्मेन्ट समूह अन्तर्गत सञ्चालनमा ल्याएको छ । यस सेवाले मुख्यतया टिकट विक्रि, अनलाईन सामग्री तयार तथा लाईभ अनुभवमा केन्द्रि रेहको छ । 
यो कम्पनीको नाम ज्याक माले भने अनुसार वन थाउजेन एण्ड वन नाइटको अलिबाबा भन्ने पात्रको नामबाट लिइएको हो । 

