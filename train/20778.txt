जोनाथन डेभिड गुड एक अमेरिकी व्यवसायी कुस्ती खेलाडी र अभिनेता हुन्। अहिले उनी डब्ल्युडब्ल्युईसँग सम्बन्धित छन् जहाँ उनी डिन एम्ब्राेज नामले कुस्ती खेल्छन्। सेथ राेलिन्स र रोमन रेन्जको साथमा उनले द शिल्डकाे रूपमा डब्ल्युडब्ल्युईमा प्रदापण गरेका थिए। उनी सेथ रोलिन्सकाे साथमा 2 पटक ट्याग टिम विजेता, 1 पटक संयुक्त राज्य विजेता र एक पटक डब्ल्युडब्ल्युई विश्व विजेता बनिसकेका छन्। हाल उनी डब्लुडब्लुई र मा कार्यरत छन्।
गुडले अाफ्नो कुस्ती कार्यकालको सुरुवाती चरणमा सन् 2004-11 सम्म इन्डिपेन्डेन्ट सर्किटमा जोन मोस्लीको नामले कुस्ती खेल्ने गरेका थिए। उनले फुल इम्प्याक्ट प्रो, कमब्याट जोन रेस्लिङ, रिङ्ग अफ अनर, ड्रयागन गेट युएसए अादीमा कुस्ती खेलिसकेका छन् जसमा उनले एक पटक एफअाइपी च्याम्पियनसिप र दुई पटक सिजेडडब्लुयु च्याम्पियनसिप जितेका छन्।
उनले डिन एम्ब्रोजको नामले डब्ल्युडब्ल्युईमा हस्ताक्षर गरेका थिए र मुख्य कार्यसूचीमा अाउनु भन्दा अगाडि फ्लोरिडा च्याम्पियनसिप रेस्लिङ र सन् 2011 मा एनएक्सटीमा कुस्ती खेलेका थियो । सन् 2012 मा एम्ब्रोजले सेथ राेलिन्स र रोमन रेन्जको साथमा द शिल्डकाे रूपमा डब्ल्युडब्ल्युईमा पदार्पण गरेका थिए। एम्ब्रोजले द शिल्डमा छँदा आफ्नो पहिलो सफलता प्राप्त गरेका थिए जब उनले संयुक्त राज्य च्याम्पियनसिप जिते। एम्ब्रोज 351 दिन सम्म संयुक्त राज्य च्याम्पियनसिप विजेता रहे जुन इतिहासको तेस्रो सबैभन्दा लामो समयसम्म विजेता हुनुको कीर्तिमान हो। 
द शिल्डको विघटन पछि एम्ब्रोजले 1 पटक डब्ल्युडब्ल्युई विश्व विजेता, 2 पटक अन्तरमहादेशीय विजेता, 2 पटक ट्याग टिम विजेता बनेका थिए। उनले 2016 को मनी इन्ड बैंक जितेपछि विश्व च्याम्पियनसिप जितेका थिए।
एम्ब्रोज 7 डिसेम्बर 1985 मा सिनसिनाटि, अोहायोमा जन्मिएका थिए । उनको बुबा घरबाट टाढा काम गर्ने भएकाले एम्ब्रोजले बुबालाई भेट्न निकै गाह्राे हुन्थ्यो । डब्ल्युडब्ल्युइमा सामिल भएपछि उनले अाफ्नो अामालाई नयाँ घर दिएको उनको ठूलो उपलब्धि हो भनेर सञ्चार माध्यमलाई बताएका थिए । उनको एक बहिनी पनि छिन् । कुस्ती खेलाडीको रूपमा प्रशिक्षित गरेको एक वर्ष पछि उनले उच्च विद्यालय छाडे र अाफ्नो कार्यकाललाई निरन्तरता दिन थालेका थिए । 
गुडले अाफ्नो किशोर अवस्थाबाट लेस थ्याचरको लागि हर्टल्यान्ड रेस्लिङ सङ्घमा कार्य गर्न सुरु गरे जहाँ उनले पहिला कुस्ती खेल्ने रिङको व्यवस्थापन र कार्यक्रम हेर्न अाउने मानिसहरूलाई सहयोग गर्ने गरेका थिए । गुडले 18 वर्षको उमेरमा अाफ्नो कुस्ती कार्यकाल अाधिकारिक रुपमा सुरु गरेका थिए । सन् 2004 मा उनले जेन मोस्लीको नामले कुस्तीमा पदार्पण गरेका थिए । कुस्तीमा पदार्पण गरेको लगभग एक वर्ष पछि मोस्लीले जिम्मी टुर्नरसँग साथी बने र 11 मे 2005 मा ट्याग टिम विजेता एक्सट्रिम डिजाएरसँग सफलता पुर्ण हराउँदै एचडब्ल्युए ट्याग टिम विजेता बनेका थिए । मोस्लीले त्यसको केहि महिना पछि रिक ब्रोइनसँग मिल्दै हर्टल्यान्ड फाउन्डेसन नामक टोली बनाएका थिए । 
सन् 2006 मा मोस्लीले एचडब्ल्युए च्याम्पियनसिपका विजेतालाई चुनौती दिन थाले र 9 मे 2006 मा मोस्लीले पिटर पार्कलाई कुस्तीमा हराउँदै एचडब्ल्युए च्याम्पियनसिप पहिलो पटक जितेका थिए र त्यस च्याम्पियनसिपलाई 4 महिना सम्म अाफ्नो बनाउन सफल भए तर 12 सेप्टेम्बरमा उनी चाड क्लोरसँग हारेका थिए । मोस्लीले डिसेम्बर 30 का दिन पार्कस्लाई हराउँदै पुन एचडब्ल्युए च्याम्पियनसिप जित्न सफल भए तर 2 जनवरी 2007 मा ब्रायन जेनिङसँग हारेका थए । 
मोस्ली ट्याग टिम विभाग तर्फ फर्किए र उनी अाफ्ना पुराना प्रशिक्षक कोडि हकसँग मिल्दै एक टोली बनाएका थिए । 12 जुनमा मोस्ली र हकले ट्याक र टेरेक द लेजेन्डलाई हराउँदै एचडब्ल्युए ट्याग टिम च्याम्पियनसिप जित्न सफल भएका थिए तर टोलीले एन्ड्रयु हर्ट र रिचार्ड फिलिप्ससँग हार्दै जम्मा 4 दिन सम्म विजेता बनेका थिए । मोस्लीले सन् 2004-2010 सम्म ट्याग टिम विभागमा काम गरेका थिए । 
सन् 2009 मा मोस्लीले किङ भियुसँग टोली बन्न सुरु गरे र उनीहरू साथी छँदा टोलीले दुई पटक एचडब्ल्युए ट्याग टिम च्याम्पियनसिप जितेका थिए । टोलीले अक्टोबर 14 का दिन कोसर क्लबलाई हराउँदै ट्याग टिम च्याम्पियनसिप पहिलोपटक जितेका थिए । उनिहरूले ट्याग टिम च्याम्पियनसिप डिसेम्बर 2 सम्म अाफ्नो बनाएका थिए तर टोली अाइसीर एयरबोर्नसँग हारेका थिए । टोलीले डिसेम्बर 19 का दिन दोस्रो ट्याग टिम च्याम्पियनसिप जितेका थिए । 
ट्याग टिम विजेता रहँदा मोस्लीले तेस्रोपटक एचडब्ल्युए च्याम्पियनसिप जित्न सफल भए । 14 जुलाईका दिन मोस्लीले एचडब्ल्युए च्याम्पियनसिप जेरेमी फिलिप्ससँग हारेका थिए । 
5 जुन 2010 मा मोस्लीले अाफ्नो अाइएचडब्ल्यु विश्व च्याम्पियनसिप एरोन विलियम्सको विरुद्ध सफलता पुर्ण रक्षा गरे पछि जिम्मी ज्याकोफले मोस्लीलाई पछाडिबाट अाक्रमण गरेपछि अन्य कुस्ती खेलाडीहरूले उनिहरूलाई छुट्ट्याउनु परेको थियो । ज्याकोफले मलाई किन आक्रमण गरेको भनेर मोस्ली एकछिन छक्क परे, त्यसपछि दुवैको बीच सत्रुता बढ्यो र अगस्ट 21 का दिन अाइपीडब्ल्युको 9 अौँ स्थापना दिवसमा मोस्ली र ज्याकोफको कुस्ती खेलमा मोस्लीले ज्याकोफलाई हराउँदै अाफ्नो अाइपीडब्ल्यु विश्व च्याम्पियनसिप सफलतापुण कायम गरेका थिए । 2 अक्टोबरमा मोस्लीले अर्को कुस्ती खेलमा ड्रेक योङगरलाई हराउँदै अाइपीडब्ल्यु विश्व च्याम्पियनसिप अाफुसँगै कायम राख्न सफल भए । 1 जनवारी 2011 मा न्यापटाउनमा भएको एक कार्यक्रममा मोस्लीले अाफ्नो अाइपीडव्ल्यु विश्व च्याम्पियनसिप रेफ्रिको अवरोधको कारण जिम्मी ज्याकोफसँग हार्न पुगेका थिए । 
6 जुन 2009 मा मोस्लीको कम्ब्याट जोन रेस्लिङमा पदोन्नति भयो जहाँ उनी टुर्नामेन्ट अफ डेथ VIII मा अाफ्नो सहभागीता जनाएका थिए । खेलमा सहभागीताको लागि भएको पहिलो चरणमा मोस्लीले ब्रेन ड्यामेजलाई हराए तर खेलको सेमिफाइनल खेलमा निक गेजसँग हारेका थिए । 25 अक्टोबरमा मोस्ली सीजेडडब्ल्यु टुर्नामेन्ट अफ डेथमा सहभागी भएका थिए । प्रतिशपर्धाको पहिलो चरणमा मोस्ली र थम्बट्याक ज्याकको बिच खेल भएको थियो चर त्यस खेलमा उनी हार्न पुगेका थिए । 
सीजेडडब्ल्युको 11 अौँ स्थापना दिवसका दिन 12 फेब्रुअरी 2010 मा मोस्लीले बी-ब्वाइलाई हराउँदै पहिलो पटक सीजेडडब्ल्यु विश्व ह्याभीवेट च्याम्पियनसिप जित्न सफल भए । 8 अगस्टमा मोस्ली, गेज र ड्रेक योङगरको एक एक्लो खेलमा मोस्लीले नीक गेजसँग हार खाँदै अाफ्नो च्याम्पियनसिप गुमाएका थिए । त्यस खेलको 6 दिन पछि अथस्त 14 का दिन मोस्लीले पुन सीजेडडब्ल्यु विश्व ह्याभीवेट च्याम्पियनसिप हात पार्न सफल भए । सीजेडडब्ल्युको 12 अौँ स्थापना दिवसका दिन 12 फेब्रुअरी 2011 मा मोस्ली रोबर्ट एन्टोनीसँग हार खाँदै अाफ्नो च्याम्पियनसिप गुमाएका थिए । 
सन् 2009 देखि मोस्लीले ड्रागन गेट युएसएमा काम गर्न सुरु गरे र 28 नोभेम्बरको पहिलो खेलमा मोस्लीले बी-ब्वाइलाई अात्मासमर्पण द्वार विजय हाँसिल गरेका थिए । उनले त्यसपछि सन् 2010 मा ड्रागन गेट युएसएमै अाफ्नो कार्यकाल सुरु गर्ने निर्णय गरेका थिए । 23 जनवरी 2010 का दिन मोस्लीले डेरिन कोर्बीनलाई हराएका थिए । मोस्ली त्यसपछि ब्रायन केन्ड्रिकसँग एक टोली गठन गरे र मार्च 26 मा टोलीको पहिलो खेल पल लण्डन र जिम्मी ज्याकोफको विरुद्धमा थियो जुन खेल मोस्ली र लण्डनले जितेका थिए । त्यस खेलको लगत्तै केन्ड्रिक र लण्डनले मोस्लीलाई पछाडिबाट अाक्रमण गरेका थिए । मार्च 27 मा मोस्लीले अाफ्नो पहिलो पे-पर-भ्युमा पदार्पण गरेका थिए जुन खेलमा उनले टमि ड्रिमरको विरुद्धमा एक कट्टर खेल भएको थियो र त्यस खेलमा मोस्ली विजेता बनेका थिए । क्यानडाको अोन्टारीयोमा भएको जिम्मी ज्याकोफ विरुद्धको खेलमा उनी घाइते भएका थिए । 7 जनवरी 2011 मा मोस्ली र अकिरा टोजावा ट्याग टिम खेलमा होमीसाइटसँग हारेका थिए । 
मोस्लीले सन् 2007 मा रिङ अफ अनरमा दुईवटा खेल खेलेका थिए । 23 फेब्रुअरीमा मोस्ली एक कुस्ती खेलमा बबी डेम्प्सी र रेट टाइटससँग हारेका कारण उनि एलेक्स पेनसँग साझेदारी गरे र जुन 22 मा मोस्ली मिच फ्याङ्क्लिनसँग हार खाएका थिए । 
17 अप्रिल 2010 फुल इम्प्याक्ट प्रो रेस्लिङ कार्यक्रममा मोस्लीले रेड्रिक स्ट्रोङलाई हराउँदै खाली रहेको एफअाइपी विश्व ह्याभिवेट च्याम्पियनसिप जित्न सफल भएका थिए । 7 अगस्टका दिन केज अफ पेन III मा मोस्लीले ब्रुस सान्टिलाई हराउँदै सफलतापुर्ण अाफ्नो च्याम्पियनसिप रक्षा गरेका थिए । मोस्लीले इभोल्भ कार्यक्रमा इभोल्भ 3 मा पदार्पण गरेका थिए जुन खेलमा उनी ड्रेक योङ्गरसँग हारेका थिए । मोस्लीले उनको अन्तिम इभोल्ब खेल अस्टिन एरिजको विरुद्धमा खेलेका थिए । 
मोस्लीले 23 अक्टोबर 2010 का दिन जर्सि अल प्रो रेस्लिङमा पदार्पण गरेका थिए जुन खेलमा उनले डिभन मोरेलाई हराएका थिए । 5 फेब्रुअरी 2011 मा जर्सि अल प्रो रेस्लिङलाई न्यु जर्सिको नयाँ नदिको किनारमा सारिएको थियो । 
4 अप्रिल 2011 मा गुडले ड्रागन गेट युएसए रेस्लिङ छोड्दै डब्ल्यूडब्ल्यूईमा हस्ताक्षर गरे । गुडले 20 जनवरी 2006 मा जोन मोस्लीको नामले डब्ल्यूडब्ल्यूईमा ब्राड एल्टिट्युडसँग साथि बन्दै एक खेल भने खेलि सकेका थिए जुन खेलमा उनिहरूको जोडि एमएनएमसँग हारेको थियो । 27 मे का दिन उनले डब्ल्यूडब्ल्यूईको विकासशील क्षेत्र फ्लोरिडा च्याम्पियनसिप रेस्लिङमा डिन एम्ब्रोजको नामले अावद्ध भए । 
डब्ल्यूडब्ल्यूईमा अावद्ध भएपछि एम्ब्रोजले डब्ल्यूडब्ल्यूईको विकासशील क्षेत्र फ्लोरिडा च्याम्पियनसिप रेस्लिङमा प्रतिस्पर्धा गर्न थाले । एम्ब्रोजले 3 जुलाईमा पहिलो पटक टेलिभिजनमा प्रदार्पण गरे जहाँ उनले अर्का प्रख्यात कुस्ती खेलाडी सेथ राेलिन्सलाई चुनौती गरेका थिए । एम्ब्रोज र रोलिन्सको पहिलो कुस्ती खेल अगस्ट 14 का दिन एफसीडब्ल्यु 15 च्याम्पियनसिपका लागि 15-मिनेट अाइरन म्याने म्याचमा भएको थियो जुन खेल बराबरीमा समाप्त भएको थियो त्यस कारण रोलिन्सले अाफ्नो च्याम्पियनसिप गुमाएनन् । त्यस बराबरी खेलको दुई हप्तापछि उनिहरू बीच पुन खेल भयो तर खेल पहिलाको जस्तै बराबरीमा समाप्त भएको थियो । 18 सेप्टेम्बर एफसीडब्ल्युको एक श्रीङ्खलामा उनिहरूको बीच 30-मिनेट अाइरन म्यान म्याच भयो जुन खेलमा दुवैले 2-2 को अङ्क बाँड्दै खेललाई बराबरी टुङ्गाएका थिए र रेफ्रिले थपेको अतिरिक्त समयमा रोलिन्सले एक अङ्क ल्याउन सफल भए र खेल 3-2 मा समाप्त भयो जसमा रोलिन्स विजेता घोशीत भए । एम्ब्रोजले रोलिन्सलाई एक बिना च्याम्पियनसिप खेलमा हराउँदै एफसीडब्ल्यु फ्लोरिडा ह्याभिवेट च्याम्पियनसिपको पहिलो चरणमा प्रवेश गरे तर प्रतिशपर्धाको अन्तिम खेलमा लियो क्रुगरले फ्याटल फोर वे खेल जित्दै फ्लोरिडा रेस्लिङ ह्याभिवेट च्याम्पियनसिप भन्न सफल भए जसका कारण एम्ब्रोज खेलको अन्तिममा पुगेता पनि विजेता बन्न सकेनन् । एम्ब्रोजले डेमिएन स्यान्डो र सेथ रोलिन्सको बीचामा भएको च्याम्पियनसिप खेलमा अवरोध पुराउँदै स्यान्डोलाई अाक्रमण गरेका थिए जसका कारण खेलका विजेता स्यान्डो भए र रोलिन्सले अाफ्नो पद गुमाउनु परेको थियो । एम्ब्रोजले त्यसको केही हप्ता पछि रोलिन्सलाई एफसीडब्ल्यु 15 च्याम्पियनसिपको दावेदार बन्नका लागि चुनौती दिए थिए तर खेलमा लियाकीले ट्रिपल थ्रेट म्याचमा दुवैलाई हराउँदै च्याम्पियनसिप लागि पहिलो दावेदार बनेका थिए । 
अक्टोबर 21 मा एफसीडब्ल्युको एक कार्यक्रममा एम्ब्रोजले अतिथिको भूमिकामा अाएका डब्ल्यूडब्ल्यूईका कुस्ती खेलाडी सिएम पङ्कलाई चुनौती दिए र दुई कुस्ती खेलाडी बीच 30-मिनेट अाइरन म्यान म्याच भयो । जुन खेलमा सिएम पङ्कले एम्ब्रोजलाई हराएका थिए । एम्ब्रोजले पङ्कसँग हारे पछि रिसका कारण एफसीडब्ल्युका उद्धोषक र व्याख्याकार विलियम रिगललाई पछाडिबाट अाक्रमण गरेका थिए जसको केही देन पछि उनिहरू बीच कुस्ती खेल भयो र उक्त खेलमा रिगलले एम्ब्रोजलाई हराउन सफल भए । रिगलसँग खेल हारेका कारण एम्ब्रोजले रिगललाई बारम्बार चुनौती दिन थाले र रिगलको खिसी गर्दै उनको खेल्ने तरिका अाफ्नो खेलमा पनि प्रयोग गर्न थाले । एम्ब्रोजले डिसेम्बर 2011 देखि डब्ल्यूडब्ल्यूईको घरेलु कार्यक्रममा सहभागी हुन थालेका थिए । रेसलमेनिया 28 अाउनु भन्दा केही दिन अगाडि अप्रिल 2012 मा एम्ब्रोजले कुस्ती खेलका कट्टर खेलाडी मिक फोलीसँग अामने सामने भए तर उनीहरूको बीच खेल भने हुन सकेन । त्यसका कारण एम्ब्रोजले ट्विटरमा फोलीलाई विभिन्न गाली र उनको विरुद्धमा बोल्न थाले त्यसकारण डब्ल्यूडब्ल्यूईले एम्ब्रोजलाई केही दिनको लागि खेल खेल्नमा बन्देज गरेको थियो । एम्ब्रोजले उनका पुराना दुश्मन सेथ रेलिन्सलाई उनको एफसीडब्ल्यु च्याम्पियनसिपका लागि चुनौती दिए र त्यसको केही दिन पश्च्यात उनिहरू बीच खेल भयो र उक्त खेलमा रोलिन्सले एम्ब्रोजलाई हराएका थिए । एम्ब्रोजले अन्ततः विलियम रिगलसँग कुस्ती खेल्ने एक मौका पाए र उनीहरू बीचको खेल जुलाई 15 मा भएको थियो । उक्त खेलमा एम्ब्रोजले रिगललाई स्टिलको एक खम्बामा टाउको ठोक्काइदिए जसका कारण रेफ्रिले खेल बन्द गर्नु परेको थियो र खेल समाप्त भएपछि पनि एम्ब्रोजले रिगललाई कुट्न छाडेनन् र उनको कानबाट रगत अायो र अन्य कुस्ती खेलाडी र रेफ्रिले उनीहरूलाई छुट्याएका थिए । जसका कारण रिगललाई अस्पताल पुर्‍याईयो र अाकास्मिक कक्षमा भर्ना गरिएको थियो ।
नोभेम्बर 2012 मा डिन एम्ब्रोजले डब्ल्यूडब्ल्यूईमा रोमन रेन्ज र सेथ रोलिन्स द शिल्डको रुपमा देखा पर्दै सिएम पङ्क, जोन सिना र राइब्याकको बीचमा डब्ल्यूडब्ल्यूई च्याम्पियनसिपको लागि खेल चलिरहेको अवस्थामा द शिल्डले अवरोध पुर्‍याउँदै राइब्यकलाई उध्घोषकको टेबलमा ट्रिपल पावरबमा हानेका थिए जसका कारण राइब्याक घायल भएका थिए । त्यसैको मौका पार्दै सिएम पङ्कले जोनी सिनालाई पछाडिबाट अाक्रमण गर्दै खेल जित्न सफल हुँदै डब्ल्यूडब्ल्यूई विश्व बिजेता पद अाँफुसँगै कायम राख्न सफल भएका थिए । उनीहरूले अाफ्नो टोलीको नाम द शिल्ड राखे र त्यसको अर्को हप्ता द शिल्डले ट्याग टिम विजेता डेनियल ब्रायन र केनलाई पनि नेपथ्यमा अाक्रमण गरेका थिए जसका कारण पुरै डब्ल्यूडब्ल्यूईमा त्रास फैलिएको थियो । उनीहरूले त्यस पछि अोर्टनले ब्राड म्यडक्सलाई हराएका थिए । जो सिएम पङ्क र राइब्याकको खेलमा रेफ्रि रहेका थिए । उक्त खेल सकिने बित्तिकै द शिल्डले रोन्डि अोर्टनलाई तीन तिरबाट घेर्दै उनलाई अाक्रमण गर्दै उनलाई उद्धोसकको टेबुलमा पछारेका थिए । जसका कारण द शिल्डले डब्ल्यूडब्ल्यूईमा पहिलो पटक खेले खेल्नु परेको थियो । उक्त घटना पछि कार्यक्रममा प्रबन्धकले उनीहरूको खेल टिएलसीमा हुने घोषण गरेका थिए । डिसेम्बर 16 का दिन टिएलसी पे-पर-भ्युमा द शिल्डको सामना टिम हेल ने र राईब्याकसँग भयो र टोलीको डब्ल्यूडब्ल्यूईको पहिलो खेलमा द शिल्ले जित्न सफल भएको थियो । द शिल्डले त्यसपछि पनि सिएम पङ्कको लागि काम गरे र रोयल रम्बल 2013 पछिको रातमा कैद गरिएको भिडियोमा पङ्क र उनका प्रबन्धक पल हेमेनले द शिल्ड र ब्राड म्याडोक्सलाई खरिद गरेर पङ्कको अङ्ग रक्षक बनाएको खुलाएका थिए र त्यसपछि द शिल्डले पङ्कसँग बिस्तारै काम गर्न छाडे र सिना,पङ्क र राइब्यकको विरुद्धमा द शिल्ड उत्रिए र उक्त खेल 17 फेब्रुअरी इलिमिनेसन चेम्बरमा भयो भने उक्त खेलमा पनि द शिल्डनै बिजेता बन्न सफल भएका थिए । द शिल्डको डब्ल्यूडब्ल्यूई रमा पहिलो खेल क्रिस जेरिको, सेमस र राइब्यकको विरुद्धमा भएको थियो भने उक्त खेलमा पनि शिल्डलेनै जितेका थिए । द शिल्डले त्यस खेलपछि सेमससँग दुश्मनी राखेता पनि सेमसले रेन्डि अोर्टन र बिग शोसँग साझेदारी गरेर एक टिम गठन गरेका कारण उनीहरूको बीच रेसलमेनिया 29 अप्रिल 7 मा दिन खेल भएको थियो तर द शिल्डको पहिलो रेसलमेनिया खेलका पनि द शिल्डले अोर्टन,शो र सेमसलाई हराउँदै बिजय प्राप्त गरेका थिए । र को अर्को रात पछि द शिल्डले अंडरटेकरलाई अाक्रमण गर्ने कोशिश गरेको थिए तर अंडरटेकरको बचावटका लागि टिम हेल नो अाएपछि उनीहरू पछाडि सरेका थिए । त्यसकारण अप्रिल 22 का दिन द शिल्डको सामना अंडरटेकर र टिम हेल नोसँग भएको थियो जहाँ द शिल्ड विजेता बनेका थिए । त्यस खेलको 4 दिन पछि एम्ब्रोजले उनको पहिलो खेल स्म्याकडाउनमा अंडरटेकरको विरुद्धमा खेलेका थिए तर उक्त खेल एम्ब्रोजले अात्मसमर्पण गरेका कारण अंडरटेकरले जितेका थिए, खेल समाप्त पछि द शिल्डका अन्य सदस्यले अंडरटेकरलाई अाक्रमण गर्दै उनलाई उध्घोषकको टेबलमा ट्रिपल पावरबमा हानेका थिए । अप्रिल 29 मा श्रीङ्खलामा द शिल्डको सामना टिम हेल नो र डब्ल्यूडब्ल्यूई विश्व विजेता जोन सिनासँग भएको थियो भने उक्त खेलमा पनि द शिल्डनै बिजेता बनेका थिए । त्यस खेलको एक हप्ता पछि एम्ब्रोजले उनको एकल खेलमा केनलाई रोलिन्स र रेन्जले खेलमा बाधा पुर्‍याएका कारण पहिलो एकल खेल जित्न सफल भएका थिए । 
2 जनवरी 2013 एनएक्सटिको एक श्रीङ्खलामा द शिल्ड पहिलो पटक एनएक्स्टीमा देखा परेका भने रेन्ज र रोलिन्स भने उक्त कार्यक्रममा पहिले देखिनै खेल्दै अाएका थिए जहाँ रोलिन्सले प्रतिस्पर्धाको फाइनल खेलमा जिन्डर महललाई हराउँदै कार्यक्रमकै पहिलो एनएक्सटी बिजेता बन्न सफल भएका थिए । रोलिन्सले अाफ्नो पद कोरी ग्रेभ्सको विरुद्धमा खेलेको बेला खेलको बीचमा एम्ब्रोजले ग्रेभ्सलाई अाक्रमण गर्दै खेललाई स्थगित बनाएका थिए भने रोलिन्सले अाफ्नो पद गुमाउनु परेको थिएन । उक्त खेलको केही छिन पछि द शिल्डले एनएक्सटीको भित्री कक्षमा तहल्का मच्चाएका थिए तर उनीहरू बीग इको सामुन्ने भने जान सकेका थिएनन् । 9 जनवरी एनएक्सटी कार्यक्रमको एक श्रीङ्खलामा रोलिन्सले बीग इसँग हार खाँदै उपाधी गुमाएका थिए जब अन्य कुस्ती खेलाडीले शिल्डका अन्य सदस्यलाई रिङ्गमा प्रवेश गर्न दिएका थिएनन् ।
द शिल्डले त्यसपछि पनि टिम हेल नोसँग चुनौती दिन थाले तर एम्ब्रोजले भने संयुक्त राज्य विजेता कोफि किङ्स्टनलाई जित्दै संयुक्त राज्य च्याम्पियनसिपको लागि पहिलो दावेदार बन्न सफल भएका थिए । त्यसको अर्को अप्ताको स्म्याकडाउनमा एम्ब्रोजले ब्रायनलाई जेतेको केही छिन पछि किङ्गस्टनले एम्ब्रोजलाई अाक्रमण गरेका थिए । र को एक श्रीङ्खला मे 13 मा द शिल्डको सामना सिना, ब्रायन र केनसँग भयो र उक्त खेलमा रेन्ज र रोलिन्सले कुस्तीको नियम तोड्दै सिनालाई अाक्रकण गरेका कारण द शिल्डको अपराजय यात्रा समाप्त भएको थियो । मे 19, एक्ट्रिम रुलमा एम्ब्रोजले किङ्गस्टनलाई हराउँदै डब्ल्यूडब्ल्यूईमा पहिलो पटक संयुक्त राज्य विजेता बनेका थिए जुन उनको डब्ल्यूडब्ल्यूईमा पहिलो उपलब्धि हो । उक्त खेलको अर्को हप्ता भएको एम्ब्रोज र किङ्गस्टनको बीचको संयुक्त राज्य च्याम्पियनसिप खेलमा द शिल्डका अन्य सदस्यका कारण डिन एम्ब्रोजले बिजय हाँसिल गरेका थिए । 14 जुन, स्म्याकडाउनको एक श्रीङ्खलामा द शिल्डको सामना टिम हेल नो र रेन्डि अोर्टनसँग भयो र ब्रायनले रोलिन्सलाई अात्मसमर्पण गराउँदै शिल्डको अहिलेसम्म अात्मसमर्पण नगरेको यात्रा तोडेका थिए । पेब्याक पे-पर-भ्यु, 16 जुनमा एम्ब्रोज र केनको बीच संयुक्त राज्य च्याम्पियनसिपको लागि भएको खेलमा पनि एम्ब्रोले सफलतापुर्ण केनलाई हराउँदै च्याम्पियनसिप कायम राखेका थिए । मनी इन द बैंक पे-पर-भ्युमा एम्ब्रोजले डब्ल्यूडब्ल्यूई विश्व ह्याभिवेट च्याम्पियनसिपको लागि कुर्सी र सिँढि खेल खेलेका थिए तर रेन्ज र रोलिन्सको अवरोध पुर्‍याएपनि उनले खेल जित्न असफल रहे ।
समरस्ल्याम 1013 को पहिलो खेलमा एम्ब्रोज र रब भेन डेमको कुस्तीमा रोलिन्स र रेन्जले खेलमा अवरोध पुर्‍याएका कारणले रेफ्रिले भेेन डेमलाई बिजेता घोषित गरेता पनि संयुक्त राज्य च्याम्पियनसिप भने जित्न सकेका थिएनन् । अगस्ट 2013 देखि द शिल्डले डब्ल्यूडब्ल्यूईका प्रमुख अायुक्त र कार्यक्रम सञ्चालक ट्रिपल एच र द अथोरिटीको लागि काम गर्न थाले भने उता तिर एम्ब्रोजको दुश्मनी भने डल्फ जिग्लरसँग थियो जसलाई एम्ब्रोजले सेप्टेम्बर देखि अक्टोबरको बीचमा नाइट अफ च्याम्पियन, स्म्याकडाउन र मेन इभेन्टमा जित्दै पद कायम राख्न सफल भएका थिए । 27 अक्टोबर 1013 मा एम्ब्रोज बिग इसँग हारेता पनि पद भने गुमाउनु परेको थिएन । एम्ब्रोज मात्र समूहमा बिजेता रहेका कारण अक्टोबर 2013 द शिल्डको अापसी मामलाका कारण तीन जना बीच तनाब बढ्दै गयो भने विषेश गरि एम्ब्रोज र रेन्जको बीच तनाब झन उच्च भएको थियो । 24 नोभेम्बर 2013 को परम्परागत सरभाइबर सिरिजमा द शिल्डले भाग जनाएका थिए भने उक्त खेलमा एम्ब्रोज पहिला सुरुमै बाहिरीन पुगेका थिए भने रेन्ज अन्तिम समय सम्म पनि खेलमा रहिरहेर खेललाई जिताएका थिए । टिएलसी पे-पर-भ्युमा भएको 3 को विरुद्ध 1 खेलमा रेन्जले दुरघटनापुर्वक एम्ब्रोजलाई स्पिएर हानेका कारण द शिल्ड सिएम पङ्कसँग हार्न पुगेका थिए । 26 जनवरी 2014 को 30 पुरुष रोयल रम्बलमा द शिल्डका तीन सदस्यलेनै भाग लिएका थिए भने उक्त खेलमा एम्ब्रोजले 3 रेस्लरलाई बाहिराउन सफल भए र रेन्जलाई पनि बाहिराउन कोशिश गरेका थिए तर रेन्जले दुवै एम्ब्रोज र रोलिन्सलाई खेलबाट बाहिराइ दिएका थिए । रोयल रम्बलको अर्को रात वायट फोमेलिले खेलमा अवरोध गरेका कारण द शिल्डले ब्रायन, सिना र सेमससँग हार्नु परेको थियो र इलिमिनेसन चेम्बरको लागि छनोट हुन असफल भएका थिए । र को एक श्रीङ्खलामा एम्ब्रोजले खेलको नियम तोडेका कारण हारेता पनि पद भने गुमाएका थिएनन् तर च्यस खेलको केही दिन पछिको खेलमा एम्ब्रोजले मार्क हेन्रीलाई सफलतापुर्ण हराएका थिए । फेब्रुअरी 23 भएको द शिल्ड र वायट फेमिली बीचको खेलमा एम्ब्रोज बीचबाटै हराए पछि शिल्डले खेल हारेको थियो ।
द शिल्डको बीच स्थिति तनाब ग्रस्त भएता पनि शिल्डको दुश्मन केनसँग भयो र रेसलमेनिया 30 मा द शिल्डले केन र द न्यु ऐज अाउटललाई हराएका थिए । रेसलमेनियाको अर्को दिन द शिल्डले ट्रिपल एचलाई अाक्रमण गरेका थिए जसका कारण ट्रिपल एचले इभोलुसनलाई पुन गठन गरेबा थिए जसमा बाटिस्टा, रेन्डि अोर्टन र ट्रिपल एच रहेका थिए । अप्रिल 28 का दिन एम्ब्रोजले एमभीपिको कृतिमान तोद्दै सबैभन्दा लामो समय सम्म संयुक्त राज्य विजेता बन्न सफल भए । मे 2 मा स्म्याकडाउनको एक श्रीङ्खलामा एम्ब्रोजले फेटल फोर वे म्याचमा कर्टेक्स एक्सल, अलवर्टो डेल रियो र राइब्याकलाई हराउँदै संयुक्त राज्य च्याम्पियनसिप अाँफुसँगै कायम राख्न सफल भएका थिए । द शिल्डको दुश्मनी पुन इभोलुसनसँग भयो र उनीहरूको सामना एक्स्ट्रिम रुलमा इभोलुसनको विरुद्धमा भयो जसको खेल स्वरुप द शिल्ड बिजेता बने । त्यस खेलको अर्को दिन ट्रिपल एचले एम्ब्रोजलाई बलपूर्वक उनको च्याम्पियनसिप 20-पुरुष ब्यटल रोयलमा प्रतिशपर्धा गर्न लगाए जसको फल स्वरूप एम्ब्रोजले उनको च्याम्पियनसिप गुमाउनु परेको थियो जसमा सेमस नयाँ संयुक्त राज्य बिजेता बन्न सफल भएका थिए । उक्त हारको अर्को हप्तामा एम्ब्रोजको सामना सेमससँग भयो तर त्यस खेलमा एम्ब्रोजले च्याम्पियनसिप जित्न असफल भएका थिए भने उक्त खेलबाट एम्ब्रोजले डब्ल्यूडब्ल्यूई संयुक्त राज्य च्याम्पियनसिपको लागि खेल खेल्न छाडेका थिए । द शिल्डले जुन 1 मा भएको पेब्याक कार्यक्रममा द शिल्डले इभोलुसनलाई हराउँदै बिजेता बन्न सफल भएका थिए जसमा द शिल्डको कोहिपनी सदस्य बाहिरिएका थिएनन् । त्यस खेलको केही महिना पछि द शिल्डको अापसि मामलाका कारण उनीहरूको जोडि राम्रोसँग जम्न सकेको थिएन ।
द शिल्डका सबै सदस्य डब्ल्यूडब्ल्यूई बिजेता बनेका थिए । रेन्ज र रोलिन्स ट्याम टिम बिजेता थिऐ भने एम्ब्रोज संयुक्त राज्य बिजेता थिए तर रोलिन्स र रेन्ज टिम हेन्नो सँग हार्दै ट्याग टिम च्याम्पियनसिप गुमाएका थिए तर एम्ब्रोज भने त्यतिबेला पनि संयुक्त राज्य बिजेतानै रहेका थिए जसका कारण सबैको नजर एम्ब्रोजको च्याम्पियनसिपमा परेको थियो जसमा रोलिन्स र रेन्ज पनि थिए । द शिल्डको कुनै अरु प्रतिस्पर्धासँग खेल भयो भने एम्ब्रोजको कारणले शिल्डले खेल धेरै चोटि गुमाएका जसकारण एम्ब्रोज सबैको अाँखी बनेका थिए र उनीहरूको जोडि पनि फितलो बन्दै गएको थियो । 24 नोभेम्बर 2013 मा भएको सरभाइभर सिरिजमा द शिल्ड रियल अमेरिकन सँग जोड बन्दै रे मेस्टेरियो, द रोड्स ब्रदरस् र द उस्सोसँग उनीहरूको सामना भएको थियो जसमा एम्ब्रोज सबैभन्दा सुरुमै खेलबाट बाहिरिएका थिए तर त्यसको बाबजुद पनि द शिल्ड र रियल अमेरिकनले खेल जित्न सफल भएका थिए । 
नोभेम्बर महिनाको अन्तिम साता तिर सिएम पङ्कले ट्रिपल एचले द शिल्डलाई अाँफुमाथी अाक्रमण गर्न लगाएको भन्दै अालोचना गरिरहेका थिए जसका कारण द शिल्डका सबै सदस्य र पङ्क एक्लै 15 डिसेम्बरका दिन टिएलसीमा खेल्नु पर्नो घोषण गरिएको थियोे । उक्त खेलमा रेन्जले दुरघटनापुर्वक एम्ब्रोजलाई स्पिएर हाने पछि त्यहि मौकाको फाइदा उठाँउदै पङ्कले खेल जित्न सफल भएका थिए जसका कारण पङ्कले द शिल्डलाई हराउँदै पहिलो एकल व्यक्ति बनेका थिए ।
सन् 2014 को सुरुवाती दिनमा पङ्कका कारणले द शिल्ड बीच तनाव उत्पन्न भएको थियो । 6 जनवरीमा पङ्क र रेन्ज बीच राखीएको कुस्ती खेलमा एम्ब्रोजले खेलको बीचमा पङ्कलाई अवरोध पुर्‍याउँदै खेल रेन्जले जित्न सफल भएका थिए जसका कारण रेन्ज द शिल्डमा पङ्कलाई पहिलो पटक हराउने सदस्य बनेका थिए । सन् 2014 को रोयल रम्बलमा द शिल्डका सबै सदस्य भाग जनाएका थिए भने उक्त खेलमा एम्ब्रोजले रेन्जलाई बाहिराउन कोसिस गरेका थिए तर त्यसको फल स्वरूप रेन्जले दुवै रोलिन्स र एम्ब्रोजलाई खेलबाट बाहिराइ दिएका थिए । त्यस खेलमा रेन्ज उप बिजेता बनेका थिए तर रेन्जले डब्ल्यूडब्ल्यूईको रोयल रम्बलको इतिहासमा सबैभन्दा धेरै 12 खेलाडीलाई बाहिराउँदै कृतिमान बनाएका थियो भने उक्त कृतिमान हालसम्म पनि कसैले तोडेको छैन । त्यस खेलमा रेलिन्स र एम्ब्रोजले समान तीन तीन खेलाडीलाई निस्कासन गरेका थिए भने रोलिन्सले उक्त खेलमा सिएम पङ्क पछि सबैभन्दा लामो समयसम्म खेलमा रहन सफल भएका थिए । 
27 जनवरी 2014 का दिन रको एक श्रीङ्खलामा द शिल्डको सामना जोन सिना, डेनिएल ब्रायन र सेमससँग भएको थियो भने उक्त खेल यलिमिनेसन चेम्बरमा डब्ल्यूडब्ल्यूई विश्व च्याम्पियनसिपको छनोटका लागि थियो र त्यस खेलको सुरुवाती चरणमै द वायट फेमोलीले उनीहरूलाई अाक्रमण गरे पछि खेल सुरुहुने बित्तिकै समाप्त भएको थियो जसका कारण सिना, ब्रायन र सेमसको जोडिले खेल जितेका थिए । द वायट फेमेली र द शिल्डको खेल पछि निर्धारित गरिएता पनि उक्त वायट फेमेली पछि सरेका कारण खेल सुरु हुन सकेको थिएन । 10 फेब्रुअरी रको एक श्रीङ्खलामा एम्ब्रोजले अाफ्नो डब्ल्यूडब्ल्यूई संयुक्त राज्य च्याम्पियनसिपको लागि सबै कुस्ती खेलाडीहरूलाई खुला चुनौती दिएका थिए जसको फल स्वरूप उक्त चुनौतीलाई स्विकार गर्दै मार्क हेनरी कुस्ती खेल्न अाएका थिए तर शिल्डका अन्य सदस्यले खेलमा अवरो पुर्‍याएपछि बिजेता मार्क हेनरी बनेका थिए तर संयुक्त राज्य उपाधी भने एम्ब्रोजसँगै कायमै रहेको थियो । त्यस खेलको केही हप्ता पछि रेन्जले द शिल्डको कुनै पनि साथीको सहयोग बिनानै मार्क हेनरी माथि बिजय प्राप्त गरेका थिए जसका कारण रेन्स र एम्ब्रोज बीच तनाव उच्च भएको थियो । 23 फेब्रुअरीमा सम्पन्न भएको इलिमिनेसन चेम्बरमा द शिल्ड वायट फेमोलीको कुस्ती खेल भएको थियो तर खेलको केही समय पछि एम्ब्रोज खेल खेल्न छाड्दै त्यहाँबाट हिँडेका थिए जसका कारण वायट फेमेलीले उक्त खेल सहजै अाफ्नो हातमा पार्न सफल भएका थिए । 3 मार्चमा भएको वायट फेमेली र द शिल्डको पुनर खेलमा रोलिन्स एम्ब्रोजले जस्तै गरि खेलको बीचबाट हिडेका थिए र पछि रोलिन्सको एक अन्तरबार्तामा मैले टोलीलाई अब धेरै समयसम्म जोडि राख्न सक्दिन भनेर बताएका थिए ।
7 मार्च 2014 स्म्याकडाउनको एक श्रीङ्खलामा द शिल्डका सबै सदस्यहरू कुस्ती खेल्ने रङ्ग अाए र उनीहरू बीचको समस्या र तनावलाई अन्त्य गर्ने भन्दै रोलिन्सले अाफ्नो कुरा बताय तर उक्त भेटमा पनि उनहरू बीच सम्बाद हुन सकेन र त्यस समस्यको कुनै पनि हल निस्कीन सकेको थिएन । उक्त भेट पश्चात् द शिल्डको दुश्मनी केन र द अथोरीटिसँग बसेको थियो भने उता द अथोरिटिका सदस्यहरू बाटिस्टा, रोन्डि अोर्टन र ट्रिपल एचको एक मजबुत जोडि बनेको थियो जसका कारण उनीहरूको खेल एक्ट्रिम रुलमा निर्धारीत गरिएको थियो । उक्त खेलमा द शिल्डले अथोरिटीलाई हराउन सफल भएका थिए तर उक्त खेलको एक दिन पछिको रातमा ट्रिपल एचले एम्ब्रोजको संयुक्त राज्य च्याम्पियनसिप 20 जना अन्य पुरुषसँग रक्षा गर्नु पर्ने खेलको ढाँचा तयार पारेका थिए भने त्यस खेलमा एम्ब्रोजले अाफ्नो पद हार्नु परेको थियो जसको फल स्वरुप सेमस बिजेता बन्दै संयुक्त राज्य बिजेता बन्न सफल भएका थिए । उक्त खेल पछि द शिल्डको सामना इभोलुसनसँग पेब्याकमा खेल भएको थयो जसमा द शिल्ड बिजेता बनेका थिए ।
उक्त खेलको अोर्को रात ट्रिपल एचले द शिल्डसँगको दुश्मनी अजै कायम छ भन्ने धारण व्यक्त गरेका थिए तर बाटिस्टाले डब्ल्यूडब्ल्यूईबाट अवकाश लिएपछि उनहरूको दुश्मनी त्यही दिनबाट अन्त्य भएको थियो । तर उक्त भनाइ ट्रिपल एचले द शिल्डलाई झुक्याउन बनाएको योजना थियो । त्यस पछिको अर्को रात रको एक श्रीङ्खलामा द शिल्ड र ट्रिपल एक रिङ्ग बाहिर रहेका बेला रोलिन्सले एम्ब्रोज र रेन्जलाई पछाडिबाट स्टिलको कुर्सीले अाक्रकण गर्दै द शिल्डलाई तोड्दै द अथुरीटिको एक हिस्सा बनेका थिए जसका कारण पुरै सञ्चार माध्य र सामाजिक सञ्जालमा रोलिन्सको अालोचना गरिएको थियो । 9 जुन 2014 रको एक श्रीङ्खलामा रोलिन्सले किन द शिल्ड छोडेको स्पस्ट पारेका थिए भने उता रेन्ज र एम्ब्रोज अझैपछि द शिल्डकै रुपमा रहेका थिए । रेन्ज र एम्ब्रोजको एक अन्तरबार्ताका एम्ब्रोजले रोलिन्सलाई द शिल्डको लागि क्यान्सरको रुपमा रहेको भने रेन्जले रोलिन्सले अहिले सम्मकै सबैभन्दा ठूलो भुल र पाप जसलाई माफ गर्न नसकीने भन्दै सञ्चार माध्यमलाई बताएका थिए । उक्त अन्तरबार्ताको अर्को रात एम्ब्रोज र रोलिन्सले द शिल्डको रुपमा अन्तिम खेल खेलेका थिए जहाँ उनको साथि जोन सिना थिए भने उनीहरूको विरुद्धमा वायट फेमेली उत्रिएका थिए । 
त्यस अन्तिम खेल पछि पनि एम्ब्रोज र रेन्ज छुट्टिएका थिएनन् तर उनीहरूले अा-अाफ्नो बाटो लागेका थिए जसमा एम्ब्रोजले रोलिन्ससँग बदला लिनेमा तल्लिन थिए भने उता रेन्ज डब्ल्यूडब्ल्यूई विश्व च्याम्पियनसिपको पछाडि लागि परेका थिए ।उक्त घटना पछि पनि अन्य व्यक्ति र सञ्चार माध्यमा रेन्ज र एम्ब्रोज अझैपनि द शिल्डनै रहेका थिए तर 13 जुन सम्याकडाउनको एक श्रीङ्खलामा एम्ब्रोजले द शिल्डको पोसाक त्यागदै परम्परागत पोशाकमा नयाँ प्रवेश सङ्गितको रुपमा देखा परेका थिए भने उता रेन्ज भने द शिल्डकै पोशाक र द शिल्डकै प्रवेश सङ्गितमा खेल हेर्न अाउने दर्शको माझबाट पहिलाकै जसरीनै रिङ्गमा अाउने गर्थे जसका कारण अब सबै मानिसलाई द शिल्ड पुणतया विभाजन भएको हो भन्ने सङ्केत मिलेको थियो । 24 जुन मेन इभेन्ट कार्यक्रममा रेन्जले अाँफु अब द शिल्डको साथ नरहेको भन्दै सबै दर्शक माझ भनेका जसका कारण द शिल्ड पुणतया विघटन भएको थियो ।
द शिल्डको विक्षेदन पछि एम्ब्रोजले रोलिन्सलाई बारम्बार झगडा भयो जसका कारण दुवै जाना एक अर्काको खेलमा अवरोध पुराउँदै कुटाकुट गरेका थिए । 19 जुन 2014 मा रोलिन्स मनी इन द बैंकमा हुने डब्ल्यूडब्ल्यूई विश्व ह्याभिवेट च्याम्पियनसिपको छनोट खेल खेलि रहेका अवस्थामा एम्ब्रोजले खेलको बीचमा अवरोध पुर्‍याउँदै रोलिन्सलाई पहिलो चरणबाटै बाहिराएका थिए । त्यसपछि दुवैले लगातार एक-अर्कालाई आक्रमण गर्दै र एक-अर्काको खेलमा हस्तक्षेप गर्न थाले । यस अवधिको समयमा एम्ब्रोज र रेन्ज पनि राम्रो सम्बन्ध थिएन र दुवै टोलीबाट छुट्टि सकेका थिए । सबै जना अा-अाफ्नो बाटोमा लागे पछि एम्ब्रोजले नयाँ रिङ्ग पोशाक र नयाँ प्रवेश सङ्गितका साथ रिङ्ग प्रवेश गर्न थाले । रोलिन्सको अनुरोधमा एम्ब्रोज 2014 मनी इन द बैंकमा छनोट भएका थिए तर खेलको बीचमा केनले अवरोध पुर्‍याएपछि एम्ब्रोजलाई कुट्न थाले जसका कारण एम्ब्रोजले खेल जित्न असफल रहे जसका फल स्वरूप रोलिन्सले खेल जित्दै 2014 को मिस्टर मनी इन द बैंक बनेका थिए । एम्ब्रोज 20 जुलाई 2014 ब्याटलग्राउन्डमा रोलिन्स को सामना गर्न को लागि निर्धारित गरिएको थियो तर ट्रिपल एचका अनुसार एम्ब्रोजले रोलिन्सलाई अाक्रमण गरेको खुलाए पछि उनीहरूको खेल स्थगित गरिएको थियो जसका कारण एम्ब्रोजले पुन रोलिन्सलाई नेपथ्यमा अाक्रमण गरेका थिए । उक्त घटना पछि उनीहरूको खेल अगस्ट 17 का दिन समरस्ल्याम 2014 मा एक लम्बरज्याक खेल भएको थियो तर उक्त खेलमा पनि केनको हस्तक्षेप पछि रोलिन्सले अाफ्नो मनी इन द बैंक बाकसले एम्ब्रोजलाई अाक्रमण गरेका थिए जसको फल स्वरूप खेलमा रोलिन्सको जित भएको थियो । उक्त खेलको भएको केही समय पछि एम्ब्रोजले रोलिन्लाई पुन अाक्रमण गरेका थिए जसका कारण उनीहरूको बीच फल्स काउन्ट एनिह्वेर खेल त्यहि दिनमा भएको थियो तर केनले खेलमा अवरोध पुर्‍याएपछि रोलिन्सले एम्ब्रोजलाई कंक्रिटको एक ब्लकमा टाउको ठोक्काइ दिएका थिए । एम्ब्रोज नाइट अफ च्याम्पियन 2014 मा रिङ्गमा फर्केए र त्यसपछि उनले रोलिन्सलाई हमला गरेका थिए । त्यसपछि उनीह‌रूले लगातार एक-अर्कालाई आक्रमण गर्दै र एक-अर्काको खेलमा हस्तक्षेप गर्न थाले । उनीहरूको कुस्ती खेल अक्टोबर 28 का दिन हेल इन अ सेल मा भएको थियो जसमा ब्रे वायटको अवरोघका कारण डिन एम्ब्रोजले खेल हारेका थिए ।
उक्त खेलको एक हप्ता पछि वायट र एम्ब्रोज बीच अवस्था तनाव ग्रस्त बन्यो र उनीह‌रूले लगातार एक-अर्कालाई नेपथ्यमा आक्रमण गर्दै र एक-अर्काको खेलमा हस्तक्षेप गर्न थाले । त्यसकारण उनीहरूको खेल 2014 नोभेम्बर 23 का दिन सरभाइभर सिरिजमा भएको थियो । खेलको सुरुवाती चरणमै एम्ब्रोजले खेलको नियम तोद्दै वायटलाई स्टिलको मेचले प्रहार गरे र वायटलाई टेबुलमा लै पछारे जसका कारण खेलका बिजेता वायट बनेका थिए । उक्त खेल बीचमै सकिएका कारणले उनीहरू बीच खेल डिसेम्बर 14 का दिन टेबल्स लेडर्स र चेयर्स पे-पर-भ्युमा भएको थियो जहाँ सबै खालका हतियारहरू अाफ्नो प्रतिशपर्धीलाई प्रहार गर्ने पाईने नियम थियो । खेलको बीचमा वायटले एम्ब्रोजलाई टेलिभिजनको स्क्रिनले प्रहार गरेका कारण एम्ब्रोजले खेल हारेका थिए । उनीहरूको खेल फेरि 22 डिसेम्बरमा भएको थियो तर उक्त खेलमा पनि वायट एम्ब्रोजलाई हराएका थिए । 9 डिसेम्बरमा भएको ट्रिब्युट टु द ट्रुप्समा एम्ब्रोजले वाटयलाई अन्ततः हराउन सफल भएका थिए । उनीहरूको दुश्मनीको रुपमा 5 जनवरी 2015 मा एक एम्बुलेन्स म्याच भएको थियो जसमा वायटले एम्ब्रोजलाई हराएका थिए । 
रको एक श्रीङ्खला जनवरी 19 का दिन एम्ब्रोजले अन्तरमहादेशीय बिजेता ब्याड न्युज ब्यारेटलाई हराएका थिए तर उक्त खेल च्याम्पियनसिप लागि थिएन । एम्ब्रोजले 25 जनवरी 2015 मा अायोजना गरिएको 30 पुरुष परम्परागत रोयल रम्बलमा भाग जनाएका थिए तर उनलाई केन र बिग शोले खेलबाट बाहिराएका थिए । त्यस खेलको एक हप्ता पछि एम्ब्रोजले अन्तरमहादेशीय उपाधिका लागि खेल माग गरे तर ब्यारेटले उक्त प्रशतावलाई अस्विकार गरिदिए जसका कारण एम्ब्रोजले ब्यारेटलाई पर्दा पछाडि अाक्रमण गर्दै उनलाई खेलको सम्झौता पत्रमा जबर्जस्त हस्ताक्षर गर्न लगाए र उनीहरूको खेल फेब्रुअरी 22 का दिन फास्टल्यानमा भएको थियो । खेलको 7अौँ मिनेटमा एम्ब्रोजले खेलको नियम तोडेका कारण खेलका बिजेता ब्यारेट भए र पद पनि उनीसँगै कायम रहेको थियो । 31 मार्च 2015 मा रहेको रेसलमेनिया कार्यक्रममा एम्ब्रोज अन्तरमहादेशीय पदका लागि 7 पुरुष सिँढी खेलमा सामेल भएका थिए, तर खेलको क्रममा लुक हार्परले एम्ब्रोजलाई स्टिलको सिँढी माथि पावरबम हानेर उनलाई घाइते बनाएका थिए जसका कारण उनले पद जित्न असफल भएका थिए । हार्परले एम्ब्रोजलाई घाइते बनाएका कारण उनीहरूको खेल 26 अप्रिल 2015 मा भएको थियो जसमा एम्ब्रोजले हार्परलाई हराउन सफल भएका थिए जुन द शिल्डको विक्षदन पछि उनको पहिलो पे-पर-भ्यु जित थियो ।
एम्ब्रोजले पुन डब्ल्यूडब्ल्यूई विश्व बिजेता सेथ रोलिन्सको खेलमा अवरोध पुर्‍याउँदै उनलाई अाक्रमण गर्न सुरु गरे । त्यसपछि एम्ब्रोजले रोलिन्सलाई एक खेलमा पराजित गरेका थिए तर उक्त खेल च्याम्पियनसिप लागि थिएन । त्यसपछि रोलिन्सले अाफ्नो पद चार जनासँग रक्षा गर्नु परेको थियो जसमा रोन्डि अोर्टन, रोमन रेन्ज र डिन एम्ब्रोज रहेका थिए जुन एम्ब्रोजको लागि डब्ल्यूडब्ल्यूई विश्व बिजेता बन्ने पहिलो मौका थियो तर उक्त खेलमा एम्ब्रोज पद जित्न असफल रहे । 21 मे मा भएको इलिमिनेसन चेम्बर खेलमा रोलिन्सको सामना एम्ब्रोजको विरुद्धमा भएको थियो जसमा रोलिन्सका अन्य साथिहरूले एम्ब्रोजलाई अाक्रमण गरेका कारण एम्ब्रोज बिजेता बनेका थिए तर पद भने रोलिन्ससँगै कायम रहेको थियो । त्यस खेलमा पद जित्न असफल रहे पछि एम्ब्रोजले रोलिन्सको च्याम्पियनसिप चोर्दै उनलाई सिँढी खेलमा चुनौती दिन थाले र उनीहरूको खेल 14 जुन का दिन भएको थियो जसमा रोलिन्सले बल्लतल्ल साथिहरूको मद्दतमा खेल जितेका थिए । 
मनी इन द बैंक 2015 पछि एम्ब्रोज र रेन्ज पुन एक पटक साथि बन्दै ब्रो वायट र लुक हार्परसँग दुश्मनी गर्न थाले जसका कारण उनीहरूको बीच अगस्ट 21 का दिन समरस्ल्याममा चार पुरुष ट्याग टिम खेल भएको थियो जसमा एम्ब्रोज र रेन्जले वायट र हार्परलाई हराउन सफल भएका थिए । उक्त खेलको एक दिन पछि उनीहरूको पुन खेलमा पनि रेन्ज र एम्ब्रोजले बायट र हार्परलाई मद्दत गर्न उनका साथि ब्रन स्ट्रोम्यान पहिलो पटक डब्ल्यूडब्ल्यूईमा पदार्पण गरेका थिए र खेलको बीचमा अवरोध पुर्‍याउँदै एम्ब्रोज र रेन्जलाई अाक्रमण गर्दै खेललाई स्थगित गरेका थिए । जसका कारण उनीहरूको खेल 2015 नाइट अफ च्याम्पियन सेप्टेम्बर 20 मा 6 पुरुष ट्याग टिम खेलमा भएको थियो जहाँ एम्ब्रोज, रोन्ज र जेरिको वायट, हार्पर र स्ट्रोम्यानसँग पराजित भएका थिए । 15 नोभेम्बरमा सेथ रेलिन्सको खुट्टामा चोट लागेका कारण उनले डब्ल्यूडब्ल्यूई विश्व बिजेता पद त्याग्नु परेको थियो र उक्त पदका लागि 16 पुरुष कुस्ती खेलाडीको बीच चरण चरणमा खेलको ढाँचा तयार पारिएको थियो जसमा एम्ब्रोज र रेन्जले पनि सहभागीता जनाएका थिए । एम्ब्रोजले पहिलो चरणमा टाइलर ब्रिज, क्वाटरफाइनलमा डल्फ जिग्लर र सेमिफाइनलमा केभिन अोवेन्सलाई हराउँदै प्रतियोगिताको अन्तिममा पुगेका थिए तर सरभाइवर सिरिज नोभेम्बर 22 का दिन रेन्जसँग हार्दै विश्व बिजेता बन्न असफल रहे । 
डिसेम्बर 2015 देखि एम्ब्रोजले तात्कालिक अन्तरमहादेशीय बिजेता केभिन अोवेन्सलाई चुनौती दिन सुरु गरे जसको फल स्वरुप एम्ब्रोज अन्तरमशादेशीय च्याम्पियनसिपको लागि पहिलो दावेदार बनेका थिए । 13 डिसेम्बरको टेबल्स सिँढी र कुर्सीको खेलमा एम्ब्रोजले अोवेन्सलाई पराजित गर्दै डब्ल्यूडब्ल्यूईमा पहिलो पटक अन्तरमहादेशीय बिजेता बनेका थिए । 22 डिसेम्बरका दिन एम्ब्रोजको खेल अोवेन्स र जिग्लरसँग ट्रिपल थ्रेट म्याचमा भएको थियो जसमा एम्ब्रोजले जिग्लर र अोवेन्सलाई हराउँदै अन्तरमशादेशीय पद अाँफुसँगै कायम राख्न सफल भएका थिए । 7 जनवरी 2016 मा एम्ब्रोज र अोवेन्स पुन अन्तरमहादेशीय च्याम्पियनसिप लागि खेल भएको थियो तर उक्त खेलमा रेफ्रिले 10 गणना गरेसम्म कोहि पनि रिङ्ग भित्र नछिरेपछि खेलका केहिपनि बिजेता बनाेका थिएनन् । उक्त खेलमा कोहिपनि बिजेता नबनेपछि उनीहरूको खेल पुन जनवरी 24 का दिन रोयल रम्बलमा लास्ट म्यान स्ट्यान्डिङ म्याच भएको थियो जसमा एम्ब्रोजलेनै खेल जित्दै अन्तरमहादेशीय पद अाँफुसँगै कायम राख्न सफल भएका थिए र रोयल रम्बलमा खेलमा पनि भाग लिँदै खेलको उप-बिजेता बनेका थिए । त्यस खेलको अर्को रमा एम्ब्रोज ब्रक लेज्नर र रोमन रेन्जसँगको खेलमा जोडिँदै ट्रिपल थ्रेट खेलमा सहभागी हुने घोषण गरेका थिए जुन खेलको बिजेताले रेसलमेनिया 32 मा डब्ल्यूडब्ल्यूई विश्व बिजेता ट्रिपल एचसँग पदका लागि खेल खेल्न पाउने प्राव्दान रहेको थियो । तर उक्त खेलमा रेन्जको बिजय भएको थियो । 15 फेब्रुअरीका दिन उक्त खेलको अर्को हप्ता पछिको रमा एम्ब्रोजलाई बलपूर्वक अाफ्नो अन्तरमहादेशीय च्याम्पियनसिप पाँच जना कुस्ती खेलाडीसँग खेल्न लगाइएको थियो जसमा एम्ब्रोजले अाफ्नो पद गुमाउनु परेको थियो भने उक्त खेलका बिजेता केभिन अोवेन्स बनेका थिए ।
एम्ब्रोजको कारणले रोमन रेन्जले फास्टलेनमा जितेको भन्दै ब्रक लेज्नरले फास्टल्यान्डको अर्को हप्ता एम्ब्रोजलाई अाक्रमण गरेका थिए । त्यस कारण एम्ब्रोजलाई विभिन्न ठाउँमा चोट लागेको थियो र उक्त अाक्रमणको कोहि घण्टा पछि एम्ब्रोजले अाँफैले एम्बुलेन्स चलाउँदै अाएका थिए तर त्याहाँ अाउने बित्तिकै लेज्नरले उनलाई पुन अाक्रमण गरेर उनलाई घाइते बनाएका थियो, त्यहि पछि एम्ब्रोजले उनलाई अाउँदै रेसलमेनिया 32 मा चुनौती दिएका थिए र लेज्नरका प्रबन्धक पल हेमेनले चुनौती स्विकार गर्ने घोषणा गरेका थिए । 19 फेब्रुअरी 2016 का दिन एम्ब्रोजले ट्रिपल एच बोलिरहेका बेलामा उनलाई अवरोध पुर्‍याउँदै उनलाई चुनौती दिन थाले र उक्ति चुनौती ट्रिपल एचले स्विकार गर्दै उनीहरू बीच हुने खेलको सम्झौतामा हस्ताक्षर भएको थियो जसका कारण उनीहरू बीच खेल 12 मार्चका दिन रोडब्लकमा भएको थियो, तर उक्त खेलमा एम्ब्रोजले ट्रिपल एचलाई जित्न असफल रहे । एम्ब्रोज त्यस खेलपछि पुन लेज्नरलाई चुनौती दिन थाले र उनलाई जतिबेला पनि अवरोध पुराउने काम गरे । लेज्नर र एम्ब्रोज बीचको खेल 3 अप्रिल 2016 रेसलमेनिया 32 मा भएको थियो जसमा उनले लेज्नरलाई जित्न असफल भएका भए । 
अप्रिलमा एम्ब्रोजको दुश्मनी क्रिस जेरिकोसँग बसेको थियो जब सेन मिक्मेनले जेरिकोको हाइलाइट रिललाई रद्ध गर्दै एम्ब्रोजको एम्ब्रोज असाइलम कार्यक्रम सञ्चालन गर्नमा अनुमति दिएका थिए त्यसकारणउनीहरूको खेल 1 मे का दिन पेब्याकमा भएको थियो एम्ब्रोजले जोरिकोलाई हराएका थिए । उक्त खेलको अर्को रात एम्ब्रोजले अाफ्नो कार्यक्रम एम्ब्रोज असाइलममा अाउन अाग्रह गरेका थिए तर मिक्मेनले उनको कार्यक्रमलाई रद्ध गर्दै जोरिकोको हाइलाइट रिल कार्यक्रम सञ्चालन गर्ने अनुमति दिएका थिए जसका कारण उनीहरू बीच त्यतिबेलै झगडा गर्न थाले जसको फल स्वरुप जोरिकोले एम्ब्रोजको टाउकोमा फूलको गमलाले प्रहार गरेका थिए । उक्त घटना पछि उनहरू बीच सत्रुतालाई बढावा भएको थियो । एम्ब्रोजले पछि जेरिकोको अँध्यारोमा बत्ती बल्ने जाकेटलाई कैँचीले काट्दै नस्ट गरेका जसको फल स्वरुप एम्ब्रोजले जेरिकोलाई असाइलम म्याचमा चुनौती दिएका थिए र उक्त चुनौती जोरिकोले स्विकार गरेका थिए । उनीहरू बीच खेल 22 मे एक्ट्रिम रुलमा भएको थियो र खेलमा एम्ब्रोज जेरिकोलाई मसिना काँटी माथि पछारे पछि एम्ब्रोजले खेल जितेका थिए । 
23 मे 2016 मा एम्ब्रोजले डल्फ डिग्लरलाई हराउँदै 1016 मनी इन द बैंकको लागि छनोट खेलमा छनोट हुन सफल भएका थिए र 6 पुरुष मनी इन द बैंक जित्दै 2016 को मिस्टर मनी इन द बैंक बनेका थिए । एम्ब्रोजले खेल जितेको दुई घण्टा पछि अाफ्नो मनी इन द बैंक बाकस रोलिन्सको विरुद्धमा क्यास इन गरे र उनलाई खेलमा हराउँदै पहिलो पटक डब्ल्यूडब्ल्यूई विश्व ह्याभिवेट बिजेता बनेका थिऐ । उक्त खेलको अर्को हप्ता डब्ल्यूडब्ल्यूई विश्व बिजेताको लागि नम्बर 1 दाबेदारको खेल भएको थियो भने उक्त खेलमा कोहिपछि बिजेता बन्न सकेका थिएनन् जसको फल स्वरुप एम्ब्रोजले सेन मिक्मेनलाई अब हुने खेललाई ट्रिपल थ्रेट म्याच बनाउन अाग्रह गरेका थिए र एम्ब्रोजको प्रस्ताव स्विकार्दै मिकमेनले 2016 ब्याटग्राउनमा हुने खेल ट्रिपल थ्रेट बनाएका थियो । एम्ब्रोजको विश्व बिजेता पदको लागि जुलाई 18 मा रोलिन्सको विरुद्धमा खेल भएको थियो जसमा खेल बीचमै स्थगित भएको थियो । उक्त खेलको केही घण्टा पछि एम्ब्रोज डब्ल्यूडब्ल्यूई स्म्याकडाउनमा सरेका थिए जसको कारण उनले अाँफुसँग रहेको विश्व बिजेता पद स्म्याकडाउनमा लगेका थिए । जुलाई 24 मा भएको ब्याटलग्राउन्ड खेलमा एम्ब्रोजको सामना रोलिन्स र रेन्जको विरुद्धमा भएको थियो जसमा एम्ब्रोजले अमफ्नो पद सफलतापूर्वक रक्षा गरेका थिए । थ्यस पछि अाएको समरस्ल्याम कार्यक्रममा एम्ब्रोजको सामना डल्फ जिग्लरसँग भएको थियो तर उनले जिग्लरलाई हराउन सफल भएका थिए । सेप्टेम्बर 11, ब्याकलासमा एम्ब्रोजले अाफ्नो डब्ल्यूडब्ल्यूई विश्व च्याम्पियनसिप एजे स्टाएल्ससँग हारेका थिए ।
20 सेप्टेम्बर 2016 मा एम्ब्रोजले जोन सिनालाई हराएका थिए जसका कारण नो मर्सीमा सिना, एम्ब्रोज र स्टाएल्सको बीचमा खेल भएको थियो जुन स्टाइल्सको डब्ल्यूडब्ल्यूई विश्व च्याम्पियनसिपको लागि थियो । उक्त खेलमा स्टाएल्सको जितसँगै उन विश्व बिजेताको पद अँफुसँगै कायम गर्न सफल भएका थिए । 1 नोभेम्बरका स्म्याकडाउनको एक श्रीङ्खलामा एम्ब्रोजले स्टाएल्सलाई हराउँदै डब्ल्यूडब्ल्यूई विश्व च्याम्पियनसिपको लागि पहिलो दनबेदार बनेका थिए जुन खेल डिसेम्बर 20 का दिन टिएलसी पे-पर-भ्युमा हुने सम्झौता भएको थियो । नोभेम्बर 20 मा एम्ब्रोज रेन्डि अोर्टन, ब्रे वायट, सेन मिक्मेन र एजे स्टाएल्ससँग टोली गठन गर्दै परम्परागत सरभाइवर सिरिजको हिस्सा बनेका थिए जसमा स्म्याकडाउनले रलाई हराएको थियो । खेलको सुरुमै एम्ब्रोज खेलबाट बाहिरी एका थिए र रको टोली तर्फ रहेका रोमन रेन्ज र सेथ रोलिन्ससँग साथि बन्दै एजे स्टाएल्सलाई उध्घोषकको टेबुलमा पछारेका थिए । त्यस बेलामा एम्ब्रोजले जेम्स एल्सवल्डसँग काम गर्न सुरु गरेका थिए जसका कारण जेम्सले स्टाएल्सलाई दिन पटक पराजित गर्न सफल भएका थिए तर एम्ब्रोजले जेम्सलाई सहयोग गरेता पनि स्टाएल्स र एम्ब्रोज बीच भएको डब्ल्यूडब्ल्यूई विश्व च्याम्पियनसिप खेलमा एम्ब्रोज सिँढीमा चडेको बेला जेम्सले उनलाई धकालेर धेरै टेबुलहरूमा पछारेका थिए जसका कारण स्टाएल्सले खेल जित्दै पद अाँफूसँगै कायम गर्न सफल भएका थिए । उक्त खेलको अर्को हप्ता एम्ब्रोजले एल्सवर्थलाई अाक्रमण गर्दै उनलाई घायल बनाएका थिए । 
एम्ब्रोजले फेटल फोर-वे इलिमिनेसन म्याच खेल्ने मौका पाएका थिए जसको बिजेताले डब्ल्यूडब्ल्यूई विश्व च्याम्पियनसिपको लागि खेल खेल्न पाउने प्रावधान थियो जसमा एम्ब्रोज लगाएत डल्फ जिग्लर, लुक हार्पर र द मिज थिए । उक्त खेलबाट एम्ब्रोज बाहिरिदै विश्व च्याम्पियनसिपको लागि दावेदार बन्न सकेनन् । एम्ब्रोजले विश्व च्याम्पियनसिपको खेल खेल्न छाड्दै उनको नजर डब्ल्यूडब्ल्यूई अन्तरमहादेशीय बिजेता द मिज माथि पर्यो र उनीहरू बीच माहोल तनावग्रस्त बनेको थियो । 20 डिसेम्बर स्म्याकडाउनको एक श्रीङ्खलामा द मिजले अाफ्नो पदको लागि एपोलो क्रुजलाई हराएपछि पद अाँफुसँगै राख्न सफल भएका थिए त्यसको केही छिन पछिको एक अन्तरबार्तामा एम्ब्रोजकी पत्नी रिनी योङ्गलाई अाफ्नो वास्तविक जीवनको उनीहरू सम्बन्धमा हस्तक्षेप गर्न खोज्दा योङ्गले मिजलाई थप्पड लगाएकी थिइन् । 
योङ्गसँगको अन्तरबार्ता पछिको अर्को स्म्याकडाउनमा उनीहरू बीच अन्तरमहमदेशीय च्याम्पियनसिपको लागि खेल निर्धारण गरियो र 3 जनवरी 2017 स्म्याकडाउनको एक श्रीङ्खलामा खेलको बीचमा मरिसले अवरोध पुर्‍याउन खेज्दा रेफ्रिले उनलाई रिङ्ग छेउमा बस्न मनाही गरेको थियो जसका कारण एम्ब्रोजले मिजलाई खेलमा हराउँदै दोस्रो पटक अन्तरमहादेशीय बिजेता बन्न सफल भएका थिए । जनवरी 10 स्म्याकडाउनको एक श्रीङ्खलामा एम्ब्रोजले जनवरी 29 मा हुने रोयल रम्बलमा भाग जनाउने घोषण गरेका थिए, तर उक्त खेलमा उनीलाई ब्रक लेज्नरले उनलाई बाहिराएका थिए जसमा उनी 27 मिनेट सम्म खेलिरहेका थिए । 12 फेब्रुअरीमा एम्ब्रोजले डब्ल्यूडब्ल्यूई विश्व बिजेताको लागि इलिमिनेसन चेम्बरमा भाग जनाएका थिए जसमा उनले बेरन कोर्बीनलाई बाहिराएका थिए जसका कारण द मिजले उनलाई एम्ब्रोजलाई खेलबाट निस्कासन गरेका थिए । एम्ब्रोजले कोर्बिनलाई कुस्ती खेलनका लागि निकै पटक बोलाए तर कोर्बिनले भने एम्ब्रोजलाई पर्दा पछाडि धेरै पटक अाक्रमण गरेका थिए । उक्त घटनाका कारण एम्ब्रोज र कोर्बिनको खेल रेसलमेनिया 32 मा अन्तरमहादेशीय च्याम्पियनसिपको लागि निर्धारण गरियो । 3 अप्रिल 2017 मा सम्पन्न भएको रेसलमेनिया 32 मा एम्ब्रोजले कोर्बिनलाई सफलतापूर्वक हराउँदै अाफ्नो पद अाँफुसँगै कायम राख्न सफल भएका थिए । 4 अप्रिल 2017 मा उनीहरूको बीच पुन खेल भएको थियो जसमा कोर्बिनले एम्ब्रोजलाई हराऐका थिए तर उक्त खेल अन्तरमशादेशीय च्याम्पियनसिपका लागि थिएन । त्यस खेल एम्ब्रोजको स्म्याकडाउनमा अन्तिम खेल थियो भने खेलको अर्को दिन एम्ब्रोज डब्ल्यूडब्ल्यूई र ब्रान्डका सरेका थिए । 
मे 2017 मा द मिज र उनकी पत्नी मरिसपनि रमा अाएपछि उनीहरूको बीच पुन सत्रुता बढेको थियो । मिजले मे 1 मा भएको मिज, रोलिन्स र ब्यालर बीच भएको ट्रिपल थ्रेट खेलमा मिजले रोलिन्स र ब्यालरलाई हराउँदै एम्ब्रोजको अन्तरमहादेशीय च्याम्पियनसिपको लागि पहिलो दाबेदार बनेका थिए । उनीहरू बीचको खेलमा एम्ब्रोजले कुस्ती खेलको नियम तोड्दै मिजलाई अाक्रमण गरेका कारण एम्ब्रोजले खेल हारेका थिए तर च्याम्पियनसिप भने एम्ब्रोजसँगै रहेको थिए जसका कारण उनीहरूको पुन खेल भयो जसमा एम्ब्रोजले कुनै पनि नियम बिपरित गएमा एम्ब्रोजले पद त्याग्नु पर्ने प्राबधान रहेको थियो र उक्त खेलमा द मिजले एम्ब्रोजलाई हराउँदै अन्तरमहादेशीय बिजेता बन्न सफल भएका थिए । एम्ब्रोज 152 दिन सम्म अन्तरमहादेशीय बिजेता रहेका थिए । 
एम्ब्रोजले च्याम्पियनसिप हारेपछि पनी मिज र एम्ब्रोजको बीच पुन सत्रुता कायमै रहेको थियो जसका कारण उनीहरू बीच अन्तरमाहादेशीय च्याम्पियनसिपका लागि ग्रेट बल अफ फाएर पे-पर-भ्युमा पुन खेल भएको थियो जुन खेलमा मिजका साथि कर्टेकस् एक्सल र बो ड्यालसले खेलमा अवरोध पुर्‍याएपछि एम्ब्रोजले खेल हारेका थिए । उक्त खेलको अर्को रात एम्ब्रोजले मिजलाई नेपथ्यमा अाक्रमण गरेका थिए तर मिजका अङ्गरक्षक एक्सल र ड्यालस मिलेर एम्ब्रोजलाई अाक्रमण गरेका थिए तर एम्ब्रोजका पुराना साथि सेथ रोल्नसले उनलाई मिज र उनका साथिबाट बचाएका थिए । उक्त रातको अर्को हप्ताको रमा रेलिन्सले एम्ब्रोजले पुन साथि बन्न अाग्रह गरेका थिए तर एम्ब्रोजले उक्त प्रस्तावलाई अस्विकार गरेका थिए तर अर्को हप्ता फेरि मिजका साथिले रोलिन्सलाई एक्लै पारेर कुटेका बेलामा एम्ब्रोज अाएर उनलाई बचाएका थिए जसका कारण उनीहरू फेरि साथि बन्न सफल भएका थिए र उक्त रात र कार्यक्रमका मुख्य प्रबन्ध कर्ट एङ्गलले एम्ब्रोज र रेलिन्सको सामना अर्को हप्ताको कार्यक्रममा मिज र उनका दुई जना साथीको विरुद्धमा हुने घोषण गरेका थिए । त्यस खेलमा रोलिन्स र एम्ब्रोज बिजेता बन्दै द मिजसँगको दुश्मनी त्यहि अन्त्य गरेका थिए । त्यस खेलको अर्को हप्ता एम्ब्रोज र रोलिन्सले डब्ल्यूडब्ल्यूई र ट्याग टिम बेजेता सेमस र सिजारोलाई उनीहरूको पदका लागि चुनौती दिन थाले जसका कारण उनीहरूको खेल अाँउदै समरस्ल्याममा हुने घोषण गरिएको थियो ।
20 अगस्ट 2017 मा भएको समरस्ल्याममा एम्ब्रोज र रोलिन्सले सिजारो र सेमसलाई हराउँदै पहिलो पटक र ट्याग टिम बिजेता बन्न सफल भएका थिए । उक्त खेलको एक हप्ता पछि ट्याग टिम बेजेताको पदमा सेमस, सिजारो र मिजका साथिहरूको नजर गएको थियो जसलाई रोलिन्स र एम्ब्रोजले अाफ्नो पदका लागि खेल खेल्दै उनीहरूलाई हराएका थिए । एक तिर 4 र अर्का तिर दुई पुरुष भएर एम्ब्रोज र रोलिन्सलाई अाक्रमढ गरिरहेका बेला उनका पुराना द शिल्डका साथी रोमन रेन्जपनि त्यहाँ सामिल भए र उनीहरूलाई त्यहाँ लखेटेका थिए जसका कारण रोमनले पनि उनीहरूसँग मिल्दै अक्टोबर 9 का दिन अाधिकारिक रुपमा द शिल्डको पुनर्मिलन भएको थियो । द शिल्डको सामना टिएलसीमा ब्राउन, केन, सेमस, सिजारो र द मिजसँग हुने घोषणापत्रमा हस्ताक्षर भएको थियो तर सोमनलाई सन्चो नभएका कारण उनी खेल खेल्न सकेनन् तर उनको साट्टामा रका प्रबन्धक कर्ट एङ्गलले खेलमा भाग जनाएका थिए र प्रतिस्पर्धी टोलीको अापसी विवादका कारण खेल एम्ब्रोज, रोलिन्स र एङ्गलले जित्न सफल भएका थिए ।
एम्ब्रोज र रोलिन्सले अाँउदै परम्परागत सरभाइवर सिरिजमा स्म्याकडाउनका ट्याग टिम बिजेता द उस्सोको सामना गर्ने थियो तर उक्त खेलको एक हप्ता अघिको रको एक श्रीङ्खलामा द न्यु डेको खेलमा अवरोधका कारण एम्ब्रोज र रोलिन्सले खेल हार्दै ट्याग टिम उपाधि गुमाएका थिए जसका कारण उनीहरू मात्र 78 दिन सम्म मात्रै ट्याग टिम बिजेता बनेका थिए । उक्त खेलमा अवरोध पुर्‍याएको भन्दै द शिल्डले द न्यु डेसँग कुस्ती खेल्ने प्रस्ताव राखेका थिए भने उक्त प्रस्ताव न्यु डेले स्विकार गर्दै उनीहरू बीचको खेल 19 नोभेम्बरका दिन सरभाइवर सिरिजमा हुने सम्झौता पत्रमा हस्ताक्षर भएको थियो । उक्त खेलको अन्तिममा द शिल्डले कोफी किङ्गस्टनलाई माथिल्लो डोरीबाट ट्रिपल पावरबम हान्दै किङ्गस्टनलाई पछारेका थिए जसका कारण द शिल्डको जित भएको थियो । 4 डिसेम्बरका दिन रोलिन्स र एम्ब्रोजले उनीहरूले हारेको पदको लागि सेमस र सिजारोसँग पुन खेल खेल्न पाए तर खेलको बीचमा समोवा जोले खेलमा अवरोध पुराएका कारणले उनीहरूले अेल जितेका थिए तर पद भने नित्न सकेनन् र त्यस पछि उक्त खेललाई प्रबन्धक कर्ट एङ्गलले पुन जारी गरेता पनि एम्ब्रोज र रोलिन्सले खेल हारेका थिए । 2017 डिसेम्बरमा एम्ब्रोजको पाखुरामा चोटलागेका कारण एम्ब्रोज घाइते भएका थिए जसका कारण एम्ब्रोज 9 महिनाका लागि कुस्तीमा फर्किएनन् । एम्ब्रोजले एक तथ्याङ्कका अनुसार 2012-2017 सम्म 1,000 कुस्ती खेल अेलेको सार्वजनिक भएको थियोे ।
13 अगस्ट 2018 रको एक श्रीङ्खलामा एम्ब्रोज घाइते भएको 9 महिना पछि पुन कार्यक्रममा फर्किँदै रोलिन्सका प्रतिस्पर्धा ड्रु म्याकिन्टाएर र डल्फ जिग्लरको विरुद्धमा रोलिन्सको मद्दत गर्न सुरु गरे । उनी रमा फर्किदा छोटो कपाल,हल्का दारी र अली तन्दुरुस्तीका साथ देखा परेका थिए । एम्ब्रोजले समरस्ल्याम 2018 मा हुने रोलिन्स र जिग्लरको बीच हुने अन्तरमहादेशीय च्याम्पियनसिपको खेलमा रोलिन्सलाई सहयोग गर्ने बताएका थिए । 19 अगस्टका दिन सम्पन्न भएको समरस्ल्याममा जिग्लरका साथी ड्रु म्याकिनटाएरले खेलमा अवरोध पुर्‍याउँदै रोलिन्सलाई झुक्याएका कारणले जिग्लरले खेल जित्न सफल हुँदै अन्तरमहादेशीय बिजेता कायमै रहेका थिए । उक्त खेलको अर्को रात एम्ब्रोजले उनको 2017 डिसेम्बर देखि पहिलो खेल खेलेका थिए जसमा उनले जिग्लरलाई हराउन सफल भए । त्यस रातको पछि रोमनले पनि अाफ्नो युनिभर्सल च्याम्पियनसिप खेलमा फिन ब्यालरलाई हराउँदै युनिभर्सल च्याम्पियन अाँफुसँगै कायम राख्न सफल भएका थिए तर खेलको समाप्ति पछि, 2018 मनी इन द बैंकका बिजेता ब्रन स्ट्रोम्यानले रेन्जलाई अाक्रमण गर्दै थिए तर उनलाई बचाउन रोलिन्स र एम्ब्रोज अाइ पुगे र तीन जना मिलेर स्ट्रोम्यानलाई उध्धोसकको टेबुलमा पछारेका थिए । 2018 हेल इन अ सेलमा एम्ब्रोज र रोलिन्सको सामना नयाँ र ट्याग टिम बिजेता जिग्लर र म्याकिन्टाएरसँग उनीहरूको पदको लागि भएको थियो तर उक्त खेलमा एम्ब्रोज र रोलिन्स खेल जित्न असफल रहे । 24 सेप्टेम्बर रको एक श्रीङ्खलामा द शिल्डले एम्ब्रोज फर्किए पछि पहिलो खेल खेलेका थिए जसमा उनीहरूले बेरन कोर्बिन र एअोपीलाई हराउन सफल भएका थिए । 6 अक्टोबरका दिन मेल्बर्न अष्ट्रेलियामा भएको सुपर सो डाउन कार्यक्रममा द शिल्डले जिग्लर, म्याकिन्टाएर र स्ट्रोम्यानलाई हराउन सफल भएका थिए तर उक्त खेलको दुई दिन पछिको रातको पुनर्खेलमा द शिल्ड जिग्लर, म्याकिन्टाएर र स्ट्रोम्यानसँग हारेका थिए जसका कारण एम्ब्रोजले खेल सक्किने बित्तिकै उनको साथीहरूसँग नबसी त्यहाँबाट हिँडेका थिए । 
22 अक्टोबर रको एक श्रीङ्खलामा एम्ब्रोज र रोलिन्सको सामना जिग्लर र म्यनकिन्टाएरसँग उनीहरूको र ट्याग टिम च्याम्पियनसिप लागि भएको थियो तर उक्त खेलको बीचमा स्ट्रोम्यानले अवरोध पुर्‍याउँदै म्याकिन्टाएरलाई लखट्ना थाले जसको फल स्वरुप एम्ब्रोज र रोलिन्स पुन एक पटक ट्याग टिम बिजेता बन्न सफल भएका थिए तर खेल समाप्त हुने बित्तिकै एम्ब्रोजले रोलिन्सलाई कुटपिट त्यहाँबाट हिडेका थिए जसका कारण खेल हेर्न अाउने दर्सकहरू पनि छक्क परेका थिए । उक्त घटनाको दुई हप्ता पनि एम्ब्रोजले रोलिन्सलाई अाक्रमण गरेका थिए जसका कारण उनले एअोपीसँग डब्ल्यूडब्ल्यूई र ट्याग टिम च्याम्पियनसिप हार्नु परेको थियो । एम्ब्रोज र रोलिन्सको खेल 16 डिसेम्बर 2018 टिएलसी पे-पर-भ्युमा रोलिन्सको अन्तरमहादेशीय च्याम्पियनसिप लागि निर्धारण गरिएको छ ।
डिन एम्ब्रोजले अाफ्नो युवा अवस्था बाटै कुस्ती खेलेका कारण उनी निकै प्रख्यात छन् मुख्यतया महिला अनुयायीहरूमा । उनले डब्ल्यूडब्ल्यूईमा हालसम्म थुप्रै पद र उपाधि पनि जित्न सफल भएका छन् । उनलाई डब्ल्यूडब्ल्यूईमा द अाइरन म्यान र लुनिटिक फ्रिन्जको उपनामले पनि बोलाइने गर्दछन् । एम्ब्रोजको कुस्ती खेल्ने तरिका डब्ल्यूडब्ल्यूई बाट अवकाश लिएका खेलाडी रोडि पाइपर, स्टोन कोल्ड त्यसै गरि ब्रायन पिलमेन र हिथ लेड्गरसँग तुलना गरिएको छ । 
एम्ब्रोजले भिडियो गेममा सन् 2014 मा पर्दापण गरेका थिए जुन डब्ल्यूडब्ल्यूई 2के14 रहेको थियो । उनको पहिलो भिडियो गेममा उनी अाफ्नो भुकिमा निभाँउथे र त्यस पछि उनी डब्ल्यूडब्ल्यूई 2के15, डब्ल्यूडब्ल्यूई 2के16, डब्ल्यूडब्ल्यूई 2के17, डब्ल्यूडब्ल्यूई 2के18 र डब्ल्यूडब्ल्यूई 2के19 मा पनि देखा परेका छन् । 
एम्ब्रोजले एक हलिउड चलचित्र लकडाउनमा पनि जोन सको भूमिकामा चलचित्र खेलेका छन् ।
एम्ब्रोज 7 डिसेम्बर 1985 मा सिनसिनाटि, अोहायोमा जन्मिएका थिए । उनी हाल लस भेगसमा बस्ने गर्छन । उनको गृह सहरमा उनलाई समर्थन गर्ने अनुयायीहरू लाखौं रहेका छन् । 
सन् 2013 मा एम्ब्रोजले डब्ल्यूडब्ल्यूईकी खेल उध्धोसक रिनी योङ्गसँग सम्बन्ध थिए । भने जोडिको विवहा 9 अप्रिल 2017 मा सम्पन्न भएको थियो । 
एम्ब्रोज एक निजी व्यक्तिको रुपमा प्रख्यात छन् भने उनले हालसम्म कुनै सामाजिक सञ्जाल र अन्य सामग्रीको प्रयोग गरेका छैनन् । एम्ब्रोजले एक ट्विटर खाता सन् 2012 मा खेलेका थिए तर उक्त खातामा द्वरा एम्ब्रोजले एक रिट्विट बाहेक अहिलेसम्म केही पनि सामग्री थपेका छैनन् ।
