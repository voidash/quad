केदारेश्वर /शिवका पुत्र स्वामी कार्तिकेय लाई कुलदेवता मान्दै कार्तिकेयपुर राजधानी स्थापनागरी राज्य सञ्चालन गरेको कारण कत्यूरी भनिएकोकत्यूरी राजवंशमा सनातन हिन्दूधर्ममा आश्रित रहेकाहरुको ठूलो आशा र भरोसा थियो । किन भने यी कट्टर हिन्दु थिए । डोटीका राजवंश भगवान शिवका भक्त भएका कारणले स्वामी कार्तिकेयको पूजा गर्दछन । त्यही कार्तिकेय स्थानको नामबाट कार्तिकेयपुर र त्यहाका शासक लाई कत्युरी वंशीय भनिएको हो । शौनक गोत्रीय ,रघुवंशी कत्युरी यी राजाको राजभाषा संस्कृत थियो । बोलचालको भाषा पाली थियो । युद्दगर्दा धर्मयुद्दको नीति अनुसार युद्द गर्दथे । यिनका कुलदेवता कार्तिकेय देवतालाई बैशाखशुक्ल मोहनीएकादशीमा कार्तिकेयपुरी राज्यबाट डोटी ल्याएपछि मोहनी एकादशीको नामबाट कार्तिकेयलाई मोहन्याल भनियो । यिनको राज्य शासन भारतवर्षका चार कुनामा स्थापित हिन्दूहरुका पवित्र चारधाम/चारमठ रामेश्वर, जगन्नाथपुरी, द्वारका र बद्रीनाथसम्म फैलिएको भन्ने तत्कालीन राजाले जारी गरेका ताम्रपत्रमा उल्लेखित करद राज्यहरुबाट प्रमाणित हुन्छ । यसलाई थप प्रमाणित गर्ने आधार भनेका यिनको राज्य भूमिमा रहेका केदारेश्वर कार्तिकेय गणका देवी देवताहरुका हजारौ देव मन्दिरहरु र यिनका गुरुपुरोहित संस्कृतका विद्वान रहेको प्रमाणित गर्ने अभिलेख र ताम्रपत्रका लेख हुन् । कत्यूरी राजाको राज्य 7 औं शाताब्दीदेखि 1280 सम्मको अवधिसम्म पहिलो राजधानी जोशीमठ र दोस्रो राजधानी बैजनाथ रणचुलाकोटमा स्थापित थियो । यी दुवै स्थानमा राजधानी भएपनि समग्रमा राजधानीलाई कार्तिकेयपुरले नामाकरण गरिन्थ्यो । यिनको शासन कार्तिकेयपुरी राज्यमुकाम बाट स्वतन्त्ररुपमा चलेको पाईन्छ । कार्तिकेपुरका राजा ललितसुरदेव, भूदेव ,देशट देवका ताम्रपत्र, दानपत्र र यिनका शिलालेख बाट यो कुरा पुस्टि हुन्छ । कर्तिकेयपुरी राज्यको दोस्रो राजधानी बैजनाथ रणचुलाकोटमा जुम्ला, दुल्लुका राजा क्राचल्लले शाके 1145 वि.स. 1280 मा आफ्नो राज्य अन्तरगतका 10 वटा माण्डलिक राजाहरु 
यसरी क्राचल्लका साथमा दुल्लुबाट गएको यो ठूलो सैन्यदलको साथै स्थानीय सामन्त राजाहरुपनि आ–आ्फना सेनासहित सम्मिलित भएका थिए । यी राजाहरुलाई बालेश्वर ताम्रपत्रअनुसार राजाक्राचल्लका मित्रामात्य भनेर सम्मान गरिएको छ । कुमाऊँ विजय भएको उपलक्ष्मा एकरुद्र बालेश्वरलाई अर्पणगरिएको भूमिदानपत्रमा तिनीहरुको नामपनि उल्लेख गरिएबाट तिनीहरुको सहयोग खस रैका राजा क्राचल्ल लाई अत्यन्त महत्वपूर्ण रहेको बुझिन्छ । यस प्रकार कत्युरी राजाको राज्य पुर्व तथा 7औ शताब्दी पहिलेको अवधि र क्राचल्ल राजाले बि.स 1280 मा कुमाऊ कार्तिकेयपुरी कत्युरी राजवंशको राज्यमुकम बिजय गरेदेखि रैका राजा सुर्यमल्लको समय 1424 सम्म को बीचको अवधि गरि दुईअवधि जुम्लासिंजा,दुल्लुका खशराजा तथा रैका राजा को प्रभुत्व कुमाऊ गडवाल क्षेत्रमा रहेको थियो ।
अयोध्याबाट दक्षिण भारतहुँदै उत्तराखण्ड देव भुमिमा प्रवेशगर्ने कत्युरी वंशजको प्राचीन इतिहास सम्बन्धि अनुसन्धानगर्दा र कत्युरी वंशजका राजपुतहरूको मान्यतालाई केलाउदा कत्युरी वंशजका वैदिक देबी देवता सम्बन्धिको इतिहासले कत्युरी राजा कुनिंद,शकका वंशज थिएनन् । कत्युरी वंशज दक्षिण भारत मध्य प्रदेशको उज्जैनबाट पतालिपुत्र दरवारहुँदै कुमाउँ गढवाल आएको थियो । यो वंशज गुप्त राजा विक्रमादित्यको वंशज थियो । कत्युरीवंश गुप्तराजा तथा बिक्रमादित्य राजाको मूल एकशाखा थियो । जस्को स्थापना राजा वासुदेव द्वारा 7औं सताब्दीमा कुमाउ कार्तिकेयपुरमा गरिएको थियो, यस वंशजको कर्तिकेयपुरी राज्य हुँदाका बखत त्यहाँको मूल स्थान जोशीमठ थियो भने दोस्रो स्थान बैजनाथ रणचुलाकोटमा थियो । कत्युरी राजाको समय यस वंशजका राजाहरु कुमाउँ भित्र टाढा – टाढा सम्म कत्युर उपत्यका देखि नै आफ्नो नियन्त्रण राख्ने गर्थे र आफ्नो दोस्रो राजधानी बागेश्वर जिल्लामा बैजनाथमा स्थापित गरेका थिए, जुन त्यतिबेला कार्तिकेयपुरा भनेर जानिन्थ्यो र कत्युर उपत्यकाको माझमा स्थित थियो। ब्रहमदेव लाई कत्युरी राजा ब्रह्म देवले स्थापित गरेका थिए | जुन नेपालको कञ्चनपुर जिल्लामा ब्रहमदेव मण्डीको नाम बाट अहिले पनि स्थित छ।यस्को चरममा कत्युरी अधिराज्य सम्बत 1280 मा जुम्ला दुल्लुका खस चल्ल / मल्ल राजाको आक्रमणहुन् भन्दा पहिले पुर्वमा नेपाल देखि पश्चिममा काबुल, अफगानिस्तान दक्षिणमा रामेश्वर कर्नाटक सम्म फैलिएको थियो | सम्बत 1280 मा खस राजा र चन्द राजाले कत्युरी राज्य आफ्नो आफ्नो आधिन पारेका थिए । केही कालखण्ड पछि चन्द राजाले खस राजामाथि आक्रमणगरी कुमाऊ क्षेत्रमा आफ्नो प्रभुत्व कायम गरे,यो आक्रमणमा चन्द राजा र रैका राजवंश राजाको 12 बर्षे युद्द भएको थियो । कत्युरी वंशजका शासक द्वारा गरिएको शिल्प-कला अहिले पनि जागेश्वर, बागेश्वर,बैजनाथ र द्वारहाटमा हेर्न सकिन्छ । कत्युरी राजाको एक शाखा अस्कोटको रजवार वंश सन् 1279 मा पिथौरागढमा स्थापित भयो, जुन कत्युरी राजाहरूको एक शाखा थियो, यो शाखा अभय पाल देव द्वारा स्थापित गरिएको थियो | अभय पाल देव कत्युरी राजा ब्रह्म देवका नाती थिए । यस वंशले यहाँ तब सम्म शासन गर्यो जब सम्म यो क्षेत्र 1816 मा सुगौली सन्धि द्वारा ब्रिटिश राजमा गाभिएन । कत्युरी वंशको अर्को वलशाली क्षेत्र डोटी थियो । यहाँका शासकहरू डोटी बोगटानका रजवार भनेर जानिन्थ्ये । डोटी बोगटान क्षेत्र नेपालको बाइसेराज्यको एक हिस्सा हो । कार्तिकेयपुरबाट कार्तिकेय देवतालाई डोटी बोगटानमा ल्यईएका हुन् । यस गणका ठकुरी, ब्राहमण क्षेत्रीहरूका कुलदेवता वैदिक गणका छन् । मष्टो देवता यिनको कुलदेवता छैन । कुनै पनि नामको मष्टो देवतासंग यी सम्बन्धित भेटिदैनन । कार्तिकेयगण र मष्टोगणका देबी देवता पुज्ने तिथि ,मिति ,बिधि फरक - फरक छ । यो सत्यता हुँदा हुँदै पनि कत्युरी नरेशको बिषयमा फरक-फरक इतिहासकारहरुका फरक-फरक मत छन् । यस बिषयमा केहीको मत अनुसार कत्युरी शासक मध्यकालमा उत्तराखण्ड क्षेत्रमा राजधानी स्थापनागरी राज्यगर्ने एक शक्तिशाली वंश थियो, भनिन्छ उनका पुर्वजहरु अयोध्याको बर्गुजार शासक थिए। यस कडिले कत्युरीहरूलाई सूर्यवंशी देखि जोड्छ। यद्यपि कति इतिहासकारहरू कत्युरीहरूलाई कुनिन्द शासकद्वारा जोड्छन र बर्गुजार मूलको पनि भन्छन, जस्ले 6ठौं देखि 11औं शताब्दी सम्ममा कुमाउँमाथि शासन गरे बद्रीदत्त पाण्डेय जस्ता कुमाऊका इतिहासकारहरूको मत अनुसार कत्युरीहरू अयोध्याबाट आएका थिए र बर्गुजारहरू रामको जेठो छोरा लवको वंशज हुन् । कत्युरीशासक आफ्ना प्रदेशलाई कुर्माञ्चल भन्ने गर्थे, कुर्माहरूको अञ्चल, विष्णुको देश्रो अवतार कुर्म अवतार जुन नाम बाट वर्तमानको क्षेत्रको नाम कुमाउँ भएको छ।
शौनक गोत्र,अयोध्यापति मर्यादापुरुष रामका जेष्ठपुत्र लव को सन्तान,रघुवंशका रघुवंशी,कार्तिकेय कुलदेवता भएका बागेश्वर कत्युरबाट डोटी बोगटान प्रवेशगर्ने कत्युरी राजाको प्रमुख शाखा/वंशज कार्तिकेयपुर् देखि डोटी बोगटान सम्मको वंशावली 
यस कत्युरी वंशजका ठकुरी रजवारहरू बर्तमानमा बम ,बम रजवार, बोगटी रजवार र केही सिंह थर लेख्छन् । ठकुरी भनेर चिनिन्छन । डोटी र कैलालीका विभिन्न स्थानमा बसोबास गर्दछन ।
कत्यूरी गणकाहरुको राज्य कत्यूरदेखि डोटीसम्म वि.स.700—1440 को समय अवधि 740 वर्ष र रैका राजवंश राजासँगको पाल राजाको डोटीमा भएको युद्धको 11 वर्षको अन्तमा सम्झौता अनुसार स्थापित भएको रैकाराज्य अधिनस्त डोटी बोगटान राज्यलाई समावेस गराउँदा रतन पाल वि.स.1452 देखि नागी वोगटी रजवार वि.स.1855 सम्म 403 वर्ष रामसिह वोगटी रजवारको समय वि.स.1884 लाई आधार मान्ने हो भने 432 वर्ष गरी जम्मा 1172 वर्ष सञ्चालन भएको थियो ।
यस वंशजका ठकुरीहरू डोटीको तल्लो बोगटान र कैलाली क्षेत्रमा रहेका छन् । मोहन्यालसँग सम्बन्धित रिसडयाल ,निगल्याल, बिठोड़ावालाका जिजूबजेले रिसेडिमा दु:ख भयो भनेर भागेर गएका सित्तोला बोहरालाई चार राठ 
पाल, बम ,रजवार, बोगटी, मल्ल, डोटी र डडेल्धुराकारावल/कोर मल्ल 
चन्द ,सिंह ,मल्ल, शाही, शाह, देउवा, हमाल, राठौर, बम .... ।
डोटीक्षेत्रमा ऐतिहासिक डोट्याली गीत, कथा, वीरताका वीरगाथाहरु ऐतिहासिकतालाई जोगाई राख्न सांस्कृतिक निधिको रुपमा जनआधारित रहेका छन् । 
कालिका, भगवती ,दुर्गा, केदार, मलिकार्जुन,कार्तिकेय ,भागेश्वर, गंगेश्वर, बेताल, अग्निबेताल ,घोड़ेबेताल, बिरबेताल, बायुबेताल, भैरौंबेताल, सिगारीबेताल, ब्रहमबेताल, शहर्षलिङ्गबेताल, भैरव, लटिनाथ, अलड़ा,ग्वांसी-समैजी, समैजी देवता, सौटी देवता, बैजनाथ,  सिद्धनाथ कैलपाल, मंगलेश्वर,पासो,धिरगाणी, मसानी
केदार, भागेश्वर,पासो, कैलपाल ,बेताल कुलदेवता मान्ने 
