इरी ताल उत्तर अमेरिकाकाे पाँच ठुला तालमध्ये चाैथाे ठुलाे ताल हाे । विश्वका तालहरूमा याे दशाै ठुलाे ताल हाे । याे ताल ह्युरन र ओन्टारियो तालका बिचमा अवस्थित छ । सीमाका हिसाबमा हेर्दा यसकाे उत्तरी किनारमा क्यानाड़ा, दक्षिण-पूर्वमा न्युयाेर्क, पेनसिलभेनिया तथा ओहायो, पश्चिममा मिचिगन तथा ओहायो राज्यहरू रहेका छन् । यस तालकाे अधिकतम लंबाइ उत्तर-पूर्वदेखि दक्षिण-पश्चिमसम्म 245 माइल एवम् औसत चौड़ाइ 50 माइल तथा क्षेत्रफल 9,600 वर्ग माइल रहेकाे छ । याे ताल समुद्र सतहबाट 573 फुटकाे उचाइमा रहेकाे छ । यसमा रहेकाे पानीकाे अधिकतम गहिराइ 210 फुट छ भने औसत गहिराइ 100 फुट छ । ओन्टारियो ताललार्इ छोडेर अरु सबै तालकाे पानी यसैमा अाएर मिल्छ । इरि तालकाे पानीकाे निकास नायागरा नदीद्वारा भएकाे छ र याे ओंटारियो तालमा खस्दछ ।
