नेपाल स्काउट नेपालको स्काउटिंग र गाइडिंग संस्था हो। यसको स्थापना वि.सं. 2009 सालमा भएको हो । 
नेपालका बालबालिका तथा युवा वर्गलाई स्काउटमा आधिकाधिक मात्रामा सहभागी गराई तिनीहरूको शारीरिक, मानसिक र बौद्धिक विकास गरी तिनीहरूलाई अनुशासित र स्वावलम्बी बनाई देश विकास कार्यमा सहभागी गराउन नेपाल स्काउटको स्थापना भएको हो । 
नेपाल स्काउटको उद्देश्य यस्तो छः विश्व स्काउटद्वारा प्रतिपादित सिद्धान्त, मान्यता र भावनासंग नेपालका बालबालिका तथा युवा वर्गलाई परिचित गराउादै बालबालिका तथा युवा वर्गलाई जनसेवी बनाउने । बालबालिका तथा युवा वर्गलाई नेपाल स्काउटको माध्यमद्वारा कर्तव्य परायण, अनुशासित, स्वावलम्बी, सच्चरित्रवान तथा सुयोग्य नागरिक बनाउने । दैवी प्रकोप तथा दुर्घटनामा परेका व्यक्तिहरूको उद्धार तथा सहायता कार्यमा नेपाल स्काउटलाई परिचालन गर्ने, गराउने । सामुदायिक सेवा तथा जनहित सम्बन्धी कार्य गर्ने गराउने । समाजका हरेक वर्ग तथा समुहलाई शिक्षित पार्न प्रौढ शिक्षा लगायत विभिन्न कार्यक्रमहरू संचालन गर्ने, गराउने । स्वास्थ्य, वातावरण, भू-संरक्षण तथा प्राकृतिक श्रोतको उपयोगसम्बन्धी विभिन्न जनउपयोगी कार्यक्रम संचालन गर्न युवा जनशक्ति परिचालन गर्ने, गराउने ।
"बन्द कोठा भित्र बस्ने मानिसको सोच सञ्कोचीत हुन्छ" 
नेपाल स्काउटले पहिलो राष्ट्रिय स्काउट ज्याम्बोरी वि.सं. 2043मा कीर्तिपुरमा गरेको थियो ।नेपाल स्काउटले दोस्रो ज्याम्बोरी वि.सं. 2069मा चितवनको टिकौलीमा गरेको थियो । 
नेपाल स्काउटराष्ट्रिय प्रधान कार्यलयलैनचौर, काठमाडौं, नेपालपोष्ट बक्स न : 1037टेलीफोन: 4419001, 4425762, 4413369फ्याक्स: 977-1-4413369ईमेल: info@nepalscouts.org.np, nepalscout@mail.com.np
