बगाले बगेडी नेपाल तथा भारतमा पाइने एक प्रकारको चराको प्रजाति हो। यो बङ्गलादेशको गङ्गा-ब्रह्मपुत्र उपत्यमा लोप भएको मानिन्छ। अन्तर्राष्ट्रिय प्रकृति संरक्षण सङ्घका अनुसार यस चरा असुरक्षित अवस्थामा रहेको छ। 
बगाले बगेडीको भालेको कालो अनुहार र कटुस रङ्को छातीपेटी तथा पङ्खढकनीको भित्रीछेउमा सेतो धर्सा भएको । पोथीको टाउको र पिठ्युमा टड्कारो बुट्टा र मध्यढकनीमा सेतो धर्सा भएको हुन्छ । बच्चाको तल्लो भाग ठाडा धर्कापूर्ण । यसको शरीरको लम्बाई 14 देखि 16 सेमी लम्बाई तथा तौल 17 देखि 26 ग्राम हुन्छ ।
यो विशेषगरी नेपालको शुक्लाफाँट वन्यजन्तु आरक्षमा पाइने गर्दछ। यो 500 मिटरको उचाइसम्म पाइन्छ।
बगाले बगेडी खेतबारी र घाँसेमैदानमा पाइने गर्छ। यो चराका लागि उपयुक्त स्थान थापिला मैदान जहाँ अग्ला घाँसहरु र छरिएर रहेका वुट्टयानहरु पाइन्छन् । यसले जेठदेखि साउन महिनाको बीचमा प्रजनन् गर्ने गर्छ । प्रजननको लागि पोथी एक्लैले सुक्खा घाँस र छेस्काहरुले भुइँमा गुँड बनाउँछ ।
विश्वमै दुर्लभ मानिने यो प्रजाति संरक्षणका हिसाबले अति सङ्कटापन्न अवस्थामा रहेको छ । अवैध शिकार, कृषि गर्ने तरिकामा परिवर्तन र विषादीको अत्याधिक प्रयोग प्रमुख चुनौती हुन् । कृषिक्षेत्रमा जमिन परिणत हुनु, घरपालुवा जनावरको अत्याधिक चरिचरन, घर गोठ छाउनका निम्ति व्यापक घाँस खर कटानी,आगलागी केही चुनौती निम्त्याउने कारणहरु हुन् ।

