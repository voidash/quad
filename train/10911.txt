नेपाल टेलिकम 91.49% सरकारी साझेदारीको साथ सरकारी स्वामित्वमा रहेको दूरसञ्चार सेवा प्रदायक हो। यसको स्थापना 2032 सालमा नेपाल दूरसञ्चार संस्थानको रूपमा भएता पनि 2060 माघ 22 गते यो नेपाल दूरसञ्चार कम्पनीको रूपमा दर्ता भएको थियो। 2061 बैशाख देखि यसलाई नेपाल टेलिकम भन्न थालिएको थियो। यसले देशभरमा पि.एस.टी.एन., सिडीएमए, लगायतका आधारभूत टेलिफोन र जिएसएम र सिडीएमए जस्ता मोवाइल सेवा प्रदान गर्ने गरेको छ। टेलिकमले इन्टरनेट सेवामा डायल-अप आइएसडीएन लिज्ड एडीएसएल इन्टरनेट र स्काई डाटा मार्फत वायरलेस इन्टरनेट प्रदान गर्ने गर्दछ। बैङ्क तथा विभिन्न निकायहरूलाई तथ्याङ्क आदान प्रदान गर्न लिज्ड सर्किटको सेवा समेत टेलिकमले दिने गर्दछ। 2064 फागुनमा सर्वसाधारणका लागि पनि शेयर बिक्री गर्न खुला गरेको यो कम्पनीको जारी पूँजी 15 अर्ब तथा चालू पूँजी 22 अर्ब रूपैयाँ रहेको छ। यस कम्पनीमा हाल करिव 5,400 कर्मचारी कार्यरत छन्। हरेक वर्ष माघ 22 गते नेपाल टेलिकमले आफ्नो बार्षिकोत्सव मनाउने गर्दछ।
नेपाल टेलिकम आइएसडिएन र लिज्ड लाइन सेवाको नेपालमा एक मात्र प्रदायक हो। सन् 2005 मा नेपालको दूरसञ्चार उद्योगमा एनसेल को प्रवेश पछि यो जीएसएम मोबाइल सेवाको मात्र प्रदायक बन्नबाट चुकेको थियो। 5,400 भन्दा बढी कर्मचारीहरूसँग यो नेपालको सबैभन्दा ठूलो निगम हो। देशको यसको विभिन्न भागहरूमा कुल 262 टेलिफोन विनियम कार्यलयहरू छन् जसले 603,291 पीएसटीएन लाइनहरूमा यसले सेवा पुर्‍याएको छ। यसले 50 लाख भन्दा बढी जीएसएम सेलुलर फोनहरू र 10 लाख भन्दा बढी सीडीएमए फोन लाइनहरूमा सेवा दिइरहेको छ। हालैको एक डाटा अनुसार, यसका ल्यान्डलाइन, जीएसएम मोबाइल, सीडीएमए र इन्टरनेट सेवा गरि 1 करोड भन्दा बढी प्रयोगकर्ताहरू रहेका छन्। नेपाल टेलिकमले सन् 2017 मा 4 जी एलटिइ सेवा शुरु गरेको थियो। यसको 4 जी सुबिधा भने काठमाडौं र पोखरामा मात्र उपलब्ध रहेका छ।
वि.सं. 1970 मा काठमाडौंमा म्याग्नेटो सिस्टमको स्थापना भई नेपालमा दूरसञ्चार सेवाको थालनी हो। अत्यन्तै सीमित भागमा शुरु गरिएको यो सेवा नै दूरसञ्चार सेवा विस्तारको पहिलो खुड्किलो हो। वि.सं. 1971 मा काठमाडौं र रक्सौलबीच ओपन वायर लाईनको स्थापना भएपछि पहिलो चोटी ट्रंक टेलिफोन सेवाको शुरुवात भएको हो। वि.सं. 1991 मा टेलिफोन हेड अफिस कार्यालयको स्थापना थियो। वि.सं. 1992 मा काठमाडौंमा 25 लाईनको अटोमेटिक टेलिफोन एक्सचेन्जको स्थापना भएपछि देशमा स्थानीय टेलीफोन सेवाको श्रीगणेश भयो। यसबाट मात्र सार्वजनिक रूपमा टेलिफोन सेवा उपलब्ध भएको मान्नुपर्छ। श्री 3 मोहन शमशेरका पालामा वि.सं. 2005 सालमा नेपालमा मोहन आकाशवाणी नामले आकाशवाणी सेवा शुरु भएको हो। यसको कार्यालयलाई आकाशवाणी हेड अफिस भनिन्थ्यो। सेवाको शुरुवात 2007 सालमा प्रजातन्त्रको उदय भएपछि देशका 6 वटा मुख्य स्थानहरूमा एच.एफ.उपकरण स्थापना भएपछि भएको हो। 2016 सालमा तत्कालिक टेलिफोन हेड अफिस र आकाशवाणी हेड अफिसलाई एकै ठाउँमा गाभी निर्माण, यातायात र सञ्चार मन्त्रालयअन्तर्गत दूरसञ्चार विभागको स्थापना भएको थियो। यस विभागलाई 2026 साल कात्तिक 1 गते दूरसञ्चार समितिमा परिणत गरिएको थियो। राष्ट्रिय एकताको सुदृढीकरण तथा सन्तुलित आर्थिक विकासको निमित्त आवश्यक पूर्वाधार तयार गर्नुका साथै उपलब्ध दूरसञ्चार सेवा सर्वसाधारणमा सरल, सुगम एवं सुपथरूपमा अधिराज्यका दुर्गम स्थानमा समेत उपलब्ध गराउने उद्देश्य लिई सञ्चार संस्थान ऐन, 2028 अन्तरगत नेपाल दूर सञ्चार संस्थानको स्थापना 2032 साल असार 1 गते भएको थियो। यस संस्थानलाई नेपाल सरकार को पूर्ण स्वामित्वमा राखिएको थियो।
नेपाल टेलिकमको वित्तीय अवस्था निम्नानुसारको रहेको छ। 
कम्पनीका अन्तर्गत कार्यालयहरू
निर्देशनालय
कम्पनी सचिवालय, केन्द्रीय कार्यालय,
दूरसञ्चार तालीम केन्द्र, बबरमहल,
मोवाइल सेवा निर्देशनालय, पुल्चोक,
वायरलेस सेवा निर्देशनालय, छाउनी,
सूचना प्रविधि निर्देशनालय, जावलाखेल,
स्याटेलाईट सेवा निर्देशनालय, त्रिपुरेश्वर,
काठमाडौं क्षेत्रीय निर्देशनालय, सुन्धारा - अन्तर्गतका 40 दूरसञ्चार कार्यालयहरू
पूर्वाञ्चल क्षेत्रीय निर्देशनालय, विराटनगर - अन्तर्गतका 56 दूरसञ्चार कार्यालयहरू
मध्यमाञ्चल क्षेत्रीय निर्देशनालय, बीरगञ्ज - अन्तर्गतका 43 दूरसञ्चार कार्यालयहरू
पश्चिमाञ्चल क्षेत्रीय निर्देशनालय, भैरहवा - अन्तर्गतका 40 दूरसञ्चार कार्यालयहरू
मध्य पश्चिमाञ्चल क्षेत्रीय निर्देशनालय, नेपालगञ्ज - अन्तर्गतका 32 दूरसञ्चार कार्यालयहरू
सुदुर पश्चिमाञ्चल क्षेत्रीय निर्देशनालय, धनगढी - अन्तर्गतका 24 दूरसञ्चार कार्यालयहरू
केन्द्रीय कार्यालयस्थित विभाग
अर्थ विभाग, 
आर्थिक योजना तथा व्यवस्थापन विभाग, 
आलेप तथा निरिक्षण विभाग, 
जनशक्ति व्यवस्थापन विभाग, 
ट्रान्समिसन योजना विभाग, 
पदपूर्ति सचिवालय, 
मर्मत सम्भार तथा सञ्चालन विभाग, 
मेटेरियल म्यानेजमेन्ट विभाग, 
राजश्व विभाग, लेखा विभाग,
विकास विभाग, 
व्यापार व्यवस्थापन विभाग, 
सिभिल विभाग, 
स्वीचिङ योजना विभाग
अन्य विभाग
अन्तर्राष्ट्रिय सेवा विभाग, त्रिपुरेश्वर,
अप्टिकल नेटवर्क आयोजना विभाग, बबरमहल,
एक्सेस नेटवर्क विभाग, छाउनी, 
ट्रान्समिसन विभाग, त्रिपुरेश्वर, 
नेटवर्क आयोजना कार्यान्वयन विभाग, 
कुपण्डोल, पावर विभाग, छाउनी, 
स्वीचिङ योजना कार्यान्वयन विभाग, कुपण्डोल, 
स्वीचिङ् मर्मत विभाग, जावलाखेल
नेपाल टेलिकमले हाल निम्नानुसारका मुख्य सेवा तथा त्यसमा आधारित भ्यालु एडेड सर्भिस हरू उपलब्ध गराउँदै आएको छ।
हरेक वर्ष माघ 22 गते नेपाल टेलिकमले आफ्नो बार्षिकोत्सव मनाउने गर्दछ।
आधिकारिक वेबसाइट
