साझा बस हाल काठमाडौं उपत्यकामा गुड्ने सार्वजनिक सवारी साधन हो। यसलाई साझा यातायात सहकारी लिमिटेडले सञ्चालन गरेको नयाँ सेवा हो । यो हरियो रङको हुन्छ ।सबै यातायात सेवा बन्द भएको 12 बर्षपछि साझाले पुनः आफ्नो सेवा सुरू गरेको हो। तत्कालिन राजा महेन्द्रको अग्रसरतामा 2018 सालमा साझा यातायात सुरू भएको थियो। त्यसपछि 2026 सालमा एकचोटी सेवा बन्द भएर पुनः सुरू भएको थियो। 
51 वर्षअघि सरकारले स्थापना गरेको साझा यातायात 058 सालमा विघटन भएको थियो।
"पञ्चायतकाल र बहुदलकालमा सत्तास्वार्थ र राजनीतिक भर्तीकेन्द्र बनाइएको साझा यातायात टाट पल्टेपछि सरकारले त्यसको विघटन गरेको थियो । पाटन पुनरावेदन अदालतले 2059 सालमा साझा खारेज नगर्न र सञ्चालन गर्न आदेश दिएपछि सरकारले 2062 सालदेखि फेरि साझा चलाउन प्रयास गरिएको थियो । 1 सय 83 वटा बससम्म सञ्चालन गरेको साझा यातायात माओवादी सशस्त्र युद्धका क्रममा भएको भौतिक आक्रमण र अन्य कारणले धराशयी भएको थियो।"
साझाले 16 वटा अत्याधुनिक बस मार्फत सस्तो, सुलभ, भरपर्दो र समयबद्ध ढंगले बस सेवा शुरु गरेको छ । पहिलो रुटमालगनखेल-जावलाखेल-कुपन्डोल-त्रिपुरेश्वर-जमल-लैनचौर-पानीपोखरी-शिक्षण अस्पताल-नारायणगोपालचोक-बसन्धुराचोक-सामाखुशी हुँदै गोंगबु बसपार्क तथा अर्को कलंकी-कालिमाटी-त्रिपुरेश्वर-माइतीघर-नयाँ बानेश्वर-तीनकुने-सिनामंगल-एयरपोर्ट भै त्यही रुट भै फर्कने साझा यातायातले जनाएको छ । 
पहिले काठमाडौंमा नै चलाउने अनुमति नदिन र पछि एयरपोर्ट सम्म सेवा विस्तार गर्नबाट रोक्न सिन्डिकेट चलाईरहेका यातायात व्यावसायी र ट्याक्सी व्यावसायीहरूले प्रयास गरेका थिए।
यातायात व्यवसायीहरूबाट हुँदै आएको मनपरीतन्त्रलाई निरुत्साहित गर्न सरकारले यातायात क्षेत्रमा हात हालेको र साझा बस चलाएको नेपाल उद्योग वाणिज्य महासंघले बताएको छ ।
लामो समयको प्रयास पछि साझा यातायातले 2074 साल जेष्ठ 10 गतेबाट भक्तपुरसम्म आफ्नो बस सेवा विस्तार गरेको छ । साझा बस स्वयम्भुबाट सीतापाइला–कलंकी–रवीभवन–सोल्टीमोड–कालीमाटी–टेकु–त्रिपुरेश्वर–रत्नपार्क–सहीदगेट–थापाथली–माइतिघर–बबरमहल–नयाँबानेश्वर–मीनभवनहुँदै कोटेश्वर हुँदै भक्तपुरको सूर्यविनायकसम्म सम्म चलेको छ । कोटेश्वरबाट भक्तपुरमा जडिबुटी लोकन्थली–कैशलटार–गठ्ठाघर–ठिमी–सल्लाघारी हुँदै सुर्यविनायकसम्म सेवा विस्तार गरेको छ भने सूर्यविनायकबाट सोही रुट हुँदै फर्किनेछ । बस माइतिघरबाट सिंहदरबार–पुतलीसडक–कमलादी–घण्टाघर–पुरानो बसपार्क–सहीद गेट–त्रिपुरेश्वर–कलंकी हुँदै स्वयम्भु नै फर्किने रुट रहेको छ ।
