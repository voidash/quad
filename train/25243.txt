एनि फ्रेन्क जर्मनी मा जन्मिएकी डायरी लेखिका थिइन् । दोस्रो विश्व युद्धको समयकी उनी एक यहुदी थिइन्; नाजी जर्मनीबाट बच्न उनको परिवारसँग लुक्ने क्रममा उनले लेखिएको डायरीको प्रकाशन पछि उनी चर्चामा आएकी थिइन् । उनको मृत्यु पश्चात् पछि मात्र भएको उनको डायरी प्रकाशन थुप्रै चलचित्र, नाटकहरूका लागि पनि आधार बन्ने गरेको छ ।
फ्रेंकफर्ट, जर्मनीमा जन्मिएकी भए पनि एनिले आफ्नो जीवनको धेरै समय एम्स्टरडेम, नेदरल्यान्डस् मा बिताइन् । नेदरल्यान्डस्मा उनी सारेँ चार वर्षकी हुदाँ आफ्ना परिवारसँग गएकी थिइन् । उक्त समय जर्मनीको शासन सत्ता नाजीको हातमा पुगेको थियो । जर्मनी मुलकी भए पनि उनी पछि राष्ट्रविहिन भइन् । सन् 1942 बाट एनीकी परिवार लुक्न बाध्य भए, सन् 1944 अगस्ट जब एनीकि परिवार पक्राउ परे : उक्त समय सम्म एनीले जन्मदिनमा पाएकी एक डायरीमा सम्पूर्ण दिनचर्या लेख्ने गर्थिन् । पछि एनीको टाइफाइडद्वारा मृत्यु भएको अनुमान गरिन्छ ।
एनीकी बाबु अोटो नेदरल्यान्डस् फर्कँदा एनीको डायरी भेट्टाए पछि, अर्का सहयोगी मिप गिसको सहयोगमा सन् 1952 मा एनीको डायरी डच भाषाबाट अनुवादित भइ द डायरी अफ योङ गर्ल का रुपमा प्रकाशित भयो ।
