तुलबहादुर पुन भिक्टोरिया क्रस विजेता नेपाली हुन्। सन् 1940मा बेलायती सेनामा भर्ती भएका पुनले दोस्रो विश्वयुद्धमा बर्माको लडाइँमा अद्वितीय युद्धकला प्रदर्शन गरेवापत बेलायतको सर्वोच्च सैन्य पदक भिक्टोरिया क्रस पाएका थिए। यिनको 2068 बैशाख 7 गते मृत्यु भएको थियो । उनी मुटुको समस्याबाट पीडित थिए। बेलायतस्थित चिज्विक वार मेमोरियल होममा बस्दै आएका पुन 67 चैत्र महिना नेपाल फर्केका थिए। उनका श्रीमती दुई छोरा र आठ छोरी छन्।
स्वास्थ्योपचारका लागि बेलायत जान भिसा आवेदन गर्दा भिसा अस्वीकृत भएपछि चर्चामा आएका पुनलाई गोरखा भूपू सैनिक संघ, हलिउडकी अभिनेत्री जोना लुम्ले र बेलायती जनताले विशेष पहल गरेका थिए। अभिनेत्री लुम्लेले उनलाई पिता मान्थिन्। उनी गोरखाहरूको न्यायिक आन्दोलनमा पनि सक्रिय थिए। 
तुलबहादुर पुनले बेलायतको सर्वोच्च सैन्य पदक भिक्टोरिया क्रस पाएका थिए । उनले बेलायत अधिनस्थ भारतिय सेनाको 10119 नम्बर सिक्स गोर्खा राईफल्स पल्टनमा कार्यरत रहँदा 23 जुन 1944 मा बर्माको मकाउको रेल्वे पुलमा जापानी सैनिकसंगको भीषण युद्धमा घाईते अवस्थामा पनि एक्लै बहादुरी पुर्वक लडी युद्ध जितेकोले उनलाई भिसी क्रस पदक प्राप्त भएको हो । यो युद्धमा पुन एक्लैले जापानि सैनिकलाई परास्त गरी 2 वटा हल्का मेशिनगन समेत धेरै हतियार कब्जा गरेका थिए । उनलाई यो पदक नयाँ दिल्लीको लालकिल्ला लर्ड ओभेलमा 1 जनवरी 1945 मा प्रदान गरिएको थियो ।
पुनको 2068 बैशाख 7 गते बुधवार राती 11 बजे जन्मस्थान बेगखोला गाविस-9 तिप्ल्याङमा 92 वर्षको उमेरमा मृत्यु भएको हो ।
