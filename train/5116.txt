ट्याम्के डाडा खोटाङ र भोजपुर जिल्लाको सिमानामा अवस्थित छ । यो 3620 मिटर अग्लो छ |सफा मौसमको सूर्योदयपूर्व ट्याम्केबाट दार्जीलिङ र काठमाडौं समेत देख्न सकिन्छ । 
यहा अवस्थित देवी थानको बिषयमा अनओठो किम्ब्दन्ति रहेको छ |पहिले, ट्याम्केकी देवी भोजपुर जिल्लाको लेखर्क गाविस अन्तर्गत रूपाथुम्की भन्ने लेकमा थिइन् र त्यहाबाट ट्याम्केमा सरेकी हुन् भन्ने यस्तो किम्वदन्ती छ -
भोजपुरे काभ्रेका एकजना जैसी बाहुन गोठ राखेर रूपाथुम्कीमा बस्थे । एकरात सपनामा देवीले त्यो ग्वालालाई भनिन् - 'म यहा बस्दिन । मलाई डोलीबाजा गरेर ट्याम्केमा लगिदेऊ । म तिमीलाई एउटा बाच्छी दिन्छु ।'यस्तो अचम्मको सपना देखेर छक्क पर्दै भोलिपल्टै बिहान डोलीबाजा गरेर देवी लाई रूपाथुम्कीबाट ट्याम्के पुर्‍याएर स्थापना गरी त्यो ग्वाला फर्केछ । गोठमा पुगेर भात खाई वस्तु फुकाएछ । बेलुकी गाई बाध्दै जादा 49 ओटा गाई बाध्दा दाम्ला-किला सकिएछन् तर एउटा गाई बाध्न अझै बाकी रहेछ । आफ्नो 49 ओटा गाई-बाच्छीमा एउटी थपिएर 50 ओटा पुगेछन् । देवीले ग्वाला जैसीलाई सपनामा भने अनुसार एउटा बाच्छी दिइछिन् । यसरी बाच्छी पाएपछि त्यो जैसीको देवीप्रतिको आस्था र विश्वास अझ बढेछ । अनि भोलिपल्टदेखि हरेक बिहान ट्याम्के पुगेर देवीलाई गाईको दूध चढाउदो रहेछ । यसै क्रममा, एकछिन दूध चढाउदै गर्दा ट्याम्केको त्यो अनकण्टार जङ्गलमा कोइली बोलझैा आकाशबाणी भएछः 'तको होस् ? तको होस् ?? भन् तको होस् ??? भन तको होस् ???' त्यो जैसी ग्वालाले लरखरिएको स्वरमा भनेछः 'म ...म .... म तल काभ्रेको ग्वाला हु, दे-वीलाई दूध चढाउन यहा आएको !' फेरि यस्तै आवाजमा आकाशवाणी भएछः 'ता के माग्छस्, के माग्छन् ?? भन त के माग्छस् ???' अनि त्यो जैसीले दुवै हात जोदेर भनेछः "मेरा सन्तान, दर-सन्तानमा गोरस नटुटोस् !"त्यो ग्वालाको सन्तान अझै पनि घिमिरे जैसीका रूपमा छादै छन् । 
अझसम्म पनि प्रशस्त गाई-भैंसी पाल्ने त्यो जैसीका सन्तानहरू का घरमा कहिल्यै गोरस टुटेको छैन ।
