कृति सेनन एक भारतीय मोडल तथा अभिनेत्री हुन् । उनले मोडलिङबाट आफ्नो करियरको सुरूवात गरेकी हुन । उनले आफ्नो अभिनयको पदार्पण सुकुमारद्वारा निर्देशित तेलुगु चलचित्र 1:नेनोककाडीन बाट गरिन । उनको पहिलो बलिउड चलचित्र सब्बिर खान निर्देशित हिरोपन्ट हो जसले उनलाई फिल्मफेयर उत्कृष्ट महिला पदार्पणको उपाधि दिलाएको थियो ।
सेनोनको जन्म 27 जुलाई 1990 मा नयाँ दिल्लीमा भएको थियो । उनको बुवा राहुल सेनन एक चार्टर्ड एकाउन्टेन्ट थिए र आमा गीता सेनन दिल्ली विश्वविद्यालयकी सहायक प्रोफेसर थिइन् । उनकी एक बहिनी छिन्, नुपुर । सेननले आफ्नो प्रारम्भिक शिक्षा दिल्ली पब्लिक स्कुलबाट गरेकी हुन भने स्नातक तह जेपी प्राविधिक संस्थानबाट गरेकी हुन ।
सेननले आफ्नो अभिनय जीवनको सुरुवात निर्देशक सुकुमारद्वारा निर्देशित 2014 को मनोवैज्ञानिक थ्रिलर तेलुगु चलचित्र 1:नेनोककाडीन बाट समीरा नामक पात्रको भूमिकाबाट गरिन । यस चलचित्रले विश्लेषकहरूद्वारा मिश्रित प्रतिक्रिया प्राप्त गरेको थियो ।
