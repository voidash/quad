
फेदिखोला स्याङ्जा जिल्लाको उत्तर क्षेत्रमा फैलिएको एक गाउँपालिका हो । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा स्याङ्जा जिल्लामा बाङ्गेफड्के, भाटखोला, आरुखर्क र फेदीखोला गाउँ विकास समितिहरूलाई समेटेर फेदिखोला गाउँपालिका घोषणा गरिएको हो ।
प्रदेश नं. 4 स्थित स्याङ्जा जिल्लामा बाङ्गेफड्के, भाटखोला, आरुखर्क र फेदीखोला गाविसहरूलाई मिलाएर फेदिखोला गाउँपालिका बनाइएको हो । त्यसैले राष्ट्रिय जनगणना 2068का अनुसार यी ठाउँहरूको जनसङ्ख्यालाई जोडेर फेदिखोला गाउँपालिकाको जनसङ्ख्या 12,341 रहेको छ ।
फेदिखोला गाउँपालिकामा 5 वडाहरू रहेका छन् । फेदिखोलाको कुल क्षेत्रफल 56.73 वर्ग किमी छ । यो गाउँपालिकाको पूर्वमा कास्की जिल्ला पर्दछ भने पश्चिममा आँधीखोला गाउँपालिका छ। यसको उत्तरी भागमा कास्की जिल्ला क्षेत्रमा पुतलीबजार नगरपालिका र आँधीखोला गाउँपालिका पर्दछन् ।
