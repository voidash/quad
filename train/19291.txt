इलिनोर ओसट्रम अर्थशास्त्रको नोबेल पुरस्कार पाउने आजसम्म कै एक मात्र महिला हुन् । उनले वि.सं.2066 मा समुदायको साझा सम्पत्ति तथा आर्थिक शासन को मिश्रित सिद्धान्त प्रतिपादन गरेकी हुन् । उनको यस सिद्धान्तले समुदायले आफुलाई चाहिने सम्पत्तिको संकलन, सुरक्षा, विकास, र उपयोग कसरी गर्दो रहेछ भन्ने कुरा विश्लेषण गर्दछ । उनी इन्डियाना युनिवर्सिटी, लस एन्जेलिस, यु एस ए मा प्रोफेसर थिइन् । उनको विषय वस्तुलाई नया संस्थानिक अर्थशास्त्र र सार्वजनिक अर्थशास्त्रको विषय वस्तु मानिन्छ ।
आर्थिक विकासका लागि यस सिद्धान्तले अर्थशास्त्रमा एक नयां दृष्टिकोण प्रदान गरेको छ । जसलाई साझा सामुदायिक सम्पत्ति CPR भनिन्छ । छत्तीस मौजा सिंचाई प्रणालीलाई यसै प्रकारको सम्पत्ति भनिन्छ ।  
नोबेल पुरस्कार विजेता अर्थशास्त्री इलिनोर ओस्ट्रमले सिंचाई प्रणालीहरुको सामुदायिक व्यवस्थापन सम्बन्धी विषयलाई अन्तर्राष्ट्रिय स्तरमा लोकप्रिय बनाएकी हुन् । उनले नेपालका सिंचाई प्रणाली अध्ययन गरेर साझा सम्पत्ति CPRको बारेमा निम्नलिखित निष्कर्ष प्राप्त गरेकी छन् – 
नेपालीहरुले उनलाई माया गरेर लिन भनेर बोलाउने गर्छन् । वि.सं.2069मा उनको देहावसान हुंदा नेपाली अर्थशास्त्रीहरुले पनि निकै दुख मनाउ गरेका थिए । उनलाई नेपालको हितैषी अमेरिकी अर्थशास्त्री भनिन्छ । उनको मृत्यु पछि हिमाल पत्रिकाले उनको संझना स्तम्भ लेखेको थियो । उनले पटक पटक नेपालको भ्रमण गरेकी थिइन् । उनको यो विशेष कार्य वर्षौं गरेको तपस्याको प्रतिफल थियो । उनले नेपालका सिंचाई प्रणालीको विकास र सामुदायिक वन व्यवस्थापनका लागि स्थानीय ग्रामीणहरुले गरेको परिश्रम, लगाएको बौद्धिक क्षमता, र साधन परिचालनको राम्रो अध्ययन गरेकी थिइन् । त्यसबाट ज्यादै प्रभावित थिइन् । त्यस प्रयासलाई सिद्धान्त रुप दिन उनले धेरै वर्ष मेहनत गरेकी हुन् । उनको यो सिद्धान्त मुख्यतः नेपालका सिंचाई प्रणालीमा आधारित छ र यसका लागि उनले रुपन्देही र दाङ्का सिंचाई प्रणाली अध्ययन गरेकी हुन् ।
