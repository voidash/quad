षप्तडि बस्न्यात/बस्नेत नेपाली क्षत्री थर बस्नेतको एक कुलघरान राजन्य हुन् । अन्य षप्तडिझैँ कौशिक गोत्रका हुन् । षप्तडिहरु खापरमष्टो देवताको पुजा गर्छन् । उनीहरूका पूर्वजहरूले खप्तड राज्यमा शासन गरेको ऐतिहासिक कथन छ । त्यस भेगका जाँतमा गाइने चैतबाट पनि उक्त कथन ऐतिहासिक तथ्य हो भनी प्रमाणित गर्न सहयोग गर्छ । राजा वीर भोटु सिंहले पुत्र राहुललाई बस्नेत उपाधि दिएको इतिहास मानिएको छ। 
नेपाल एकिकरण अभियानमा यस परिवारको अन्य बस्नेतहरु झैं महत्वपूर्ण भूमिका रहेको छ । गोरखा दरबारको वरिपरि रहेका यस खलकका आवासले पनि उनीहरू प्रति गोरखा राज्यको आड भरोसालाई उजागर गर्दछ । बडामहाराजा पृथ्वीनारायण शाहका शुरुका एकिकरण योजनाका हौसला एवं साहस यसै वंशका वीर पुरुषहरु थिए । एकिकरण पश्चातका नेपाल-अग्रेंज युद्धताका पनि देश रक्षा निमित्त महत्वपूर्ण योगदान दिएका षप्तडि बस्नेतका वीर पुरुषहरुले राणाकालमा समेत तिब्बत तथा भारतमा भएका युद्धहरुमा आफ्नो नेतृत्वबाट राष्ट्रलाई महत्वपूर्ण जितहरु दिलाएका थिए ।

