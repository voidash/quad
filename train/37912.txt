वीर शमशेर जङ्गबहादुर राणा नेपालका राणा शासनका सातौं तथा नेपालका 11 औं प्रधानमन्त्री थिए। यिनी धीर शमशेरका जेठा छोरा थिए । यिनी 1942 मा 42 सालको पर्व मच्चाएर, आफ्नै बडाबा श्री 3 रणोद्धिपको षड्यन्त्रपूर्वक हत्या गरी श्री 3 को पदमा विराजमान भएका थिए। रणोद्धिपकाे हत्याकाे लागि खडग शमशेर ज.ब.रा. ले विशेष सहयाेग गरेका थिए । 
उनले भादगाँउ र काठमाडौंमा वीरधाराको व्यवस्था, पुलहरूको निर्माण, वीर अस्पताल, वीर पुस्तकालयको स्थापना, घण्टाघरको निर्माण आदी गरेका थिए । 
यिनको जन्म 1910 मा भएको थियो । यिनको जन्म हुँदा यिनको आमाको मृत्यु भयो र दश बर्ष सम्म बाबुसंग बस्न नहुने भएकाले यिनको लालन पालन जंगबहादुरको थापाथली दरबारमा भयो । यिनको पढाई देव शमशेर, खड्ग शमशेर संगै भएको थियो । यिनी पढाईमा कमजोर थिए ।
मुख्य लेख : 42 सालको पर्व
प्रधानमन्त्री रणोद्दीप सिंहको समयमा वि.सं. 1942 मा भारतको इस्ट इन्डिया कम्पनी सरकारले रावलपिन्डीमा आयोजना हुने परेडमा सभागी हुन नेपाललाई समेत निम्तो दियो ।
त्यसको जिम्मेवारी वीर शमशेरलाई दिइएको थियो । वीर शमशेरले आफूसँग रहेका सैनिकहरुको र भाइहरुको साथमा फाइदा उठाई काका रणोद्दीप सिंहको हत्या गरे । जंगबहादुरको छोरा जगतजङ्ग राणा र नाति युद्धप्रताप जंग को समेत हत्या गरियो । 
वीरधाराको पानी खाए हैजा भाग्छ भन्ने भनाइ प्रचलित भएको थियो ।
धीर शमशेरका 17 भाइ छोरामध्येका वीर शमशेरको प्रधानमन्त्रीत्वकालमा खड्ग शमशेर कमाण्ड ईन चिफ तोकिए । अठार महिनापछि उनी पदच्यूत गरिए । निर्वासित जीवन जिउन पाल्पा झरे । पछि उनलाई वि.सं. 1945 मा पश्चिम नेपालको रुपन्देही, कपिलवस्तु, बाग्लुङ र पर्वत्को जिम्मेवारीकासाथ पाल्पाको गौंडामा पश्चिम कमाण्डरको पुनः जिम्मा दिइयो । सोहीबेला वि.सं. 1949 मा रानी तेजकुमारीको कालगतिले मृत्यु भयो । मृत्युको अन्तिमक्षणमा खड्ग शमशेरले रानीलाई उनको सम्झनामा भारतको आग्राजस्तै ताजमहल निर्माणगरी स्मृतिलाई ताजैराख्ने वचन दिएका रहेछन् । वचनअनुसार उनले बेलायतबाट इन्जिनियर झिकाएर रानीमहल निर्माण गर्न लगाए । त्यसरी निर्माण भयो ‘रानीमहल’ अर्थात् नेपाली ताजमहल ।
वीरशमशेरले 1953 मा अङ्ग्रेजसँग सम्झौता गरेपछि दक्षिण ब्रिटिस भारतबाट पनि नुन आउने बाटो खुलेको हो । त्यस भन्दा अघि नेपालमा नुनको स्रोत भनेकै भोट थियो । 
माथवर सिंह थापाले भीमसेन थापालाई आदर्श व्यक्ति माने झैँ, यिनले पनि जंगबहादुरलाई आदर्श व्यक्ति मान्थे र उनको झैँ अनुशरण गर्थे । यिनी कम बोल्थे र बोलेका कुरा पुरा गरेरै छोड्थे । 
श्री 3 वीर शमशेरको विवाह श्री 5 माहिला सहेबज्यूकी छोरी सँग भएको थियो । उनीबाट गेहेन्द्र शमशेर र धर्म शमशेर जन्मेका थिए । पछी वीर समशेरले दाइजोमा आएकी खञ्जनलाई अङ्गीकार गरी श्री 3 कान्छी महारानी घोसित गरी नाउँ तोपकुमारी राखिदिए । उनीतिरबाट चक्र शमशेर, रुद्र शमशेर, तेज शमशेर र प्रताप शमशेर जन्मेका थिए ।
