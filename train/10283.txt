दलाई लामा बौद्ध धर्म अन्तर्गत महायान सम्प्रदायको बोधिसत्व दर्शनमा आधारित अवतारवादको अटुट श्रृंखला हो । उनलाई विश्वभरीका बौद्ध धर्मावलम्बीहरु बोधिसत्व आर्य-अवलोकितेश्वरका जिवित अवतारका रुप मान्दछन । मंगोलियन भाषामा दलाईको अर्थ समुन्द्र र लामाको अर्थ गुरू हुन्छ। दलाई लामालाई तिब्बती बौद्ध धर्म अन्तर्गतको मुख्यत: गेलुक सम्प्रदाय र समग्रमा सम्पुर्ण बौद्ध धर्मका गुरु रुपमा श्रद्धा गरिन्छ । 
विशेषत दलाई लामा छान्ने विधि एक जटिल आध्यात्मिक विधि हो । कहिले काहिँ पहिलो दलाई लामाले आफ्नो भावी अवतारका बारे केहि जानकारी छाडेर जाने गर्दछन तर केहि अवस्थामा भने तिब्बतको पवित्र ल्हामो तालबाट आउने पवित्र तथ्य, महान गेलुक धर्माधिकारीको सपनामा देखिने तथ्यहरु वा गेलुग सम्प्रदाय वा दलाई लामाकी ईष्ट देवी पाल्देन ल्हामोबाट दिइने तथ्यबाट पनि भावी दलाई लामाको चयन गरिन्छ । वर्तमान 14 दलाई लामाको चयन पनि यसै आधारमा गरिएको थियो । यसरी चयन गरिएको सानो बालक दलाई लामा हो, होईन अझ प्रस्ट पार्न उनलाई पछिल्लो दलाई लामाले प्रयोग गरेको वा उनि सँग सम्बन्धित वस्तुहरु रोज्न लगाईन्छ । यदि उनले सहि वस्तु रोजेको खण्डमा मात्र उनी सहि दलाई लामा हुन भन्ने यकिन गरि उनलाई विशेष सम्मानका साथ बौद्ध धर्ममा दिक्षित गरिन्छ ।

प्रथम दलाई लामा दलाई लामा परम्परा महा-गुरु जे-शोङखापाको शिक्षामा आधारित टासिलुन्पो मठका प्रथम मठाधिस परम-पावन गेदुन-ड्रुपबाट शुरु भएको इतिहास पाईन्छ । उनको जन्म ई.सं 1391 मा तिब्बतको साब्टोड मा भएको थियो । उनी महा-गुरु जे-शोङखापाका चौथो शिष्य थिए । उनले महा-गुरु जे-शोङखापा द्वारा प्रतिपादित कादम विचार धारालाई वादका रुपमा व्यापक प्रचार प्रशार गरे र कादम सम्प्रदायको विकासमा अतुलनिय योगदान गरे । उनैले पछि टासिलुन्पो विहार बनाए र त्यसलाई कादम सप्रदायको प्रमुख शिक्षा केन्द्रको रुपमा विकाश गरे । उनले 84 वर्षको उमेरमा तिब्बतको नार्थाङमा परिनिर्वाण प्राप्त गरे। उनको अस्तु-धातु युक्त चैत्य यधपी नार्थाङ विहारमा दर्शन गर्न सकिन्छ ।
दोस्रो दलाई लामा पहिलो दलाई लामा परम-पावन गेदुन ड्रुपको परिनिर्वाण पश्चात गेदुन ग्यात्सोलाई दोस्रो दलाई लामाको रुपमा चयन गरियो । उनको जन्म ई.स 1475 मा तिब्बतको सांगमा भएको थियो ।उनले आफ्नो शासनकालमा गेलुक सम्प्रदायलाई अझ विशाल र प्रशिद्ध बनाए । उनले भिक्षुहरुलाई शिल र विनयको विकाशका लागि उच्च जोड दिन्थे । उनले ई.स 1547 मा परिनिर्वाण प्राप्त गरे ।
तेस्रो दलाई लामा दोस्रो दलाई लामाको परिनिर्वाण पश्चात सोनाम ग्यात्सोलाई तेस्रो दलाई लामाको रुपमा चयन गरियो । उनको जन्म, उनका पुर्वज गेदुन ग्यात्सोले भविष्यवाणी गरे अनुरुप ई.स 1543 मा तिब्बतको ल्हासा शहर नजिक भएको थियो । उनलाई तात्कालिन मंगोलियाका नरेश अल्तान खांले धर्म श्रवणको लागि आग्रह गरे पश्चात,उनले सन 1577 मा मंगोलियाको भ्रमण गरि नरेशलाई बौद्ध धर्मको ज्ञान गराए, उनीबाट प्रेरित भएर मंगोलियन नरेशले बौद्ध धर्मलाई राष्ट्रिय धर्मको रुपमा अंगाले र सोनाम ग्यात्सोलाई समुन्द्र जस्तो विशाल हृदय भएका गुरु अर्थात दलाई लामाको उपाधी दिए जसलाई उनका पछिल्ला दुई अवतारका लागि पनि ग्रहण गरियो । उनले ई.स 1588 मा परिनिर्वाण प्राप्त गरे ।
चौथो दलाई लामा तेस्रो दलाई लामाको परिनिर्वाण पश्चात योन्तान ग्यात्सोलाई चौथो दलाई लामाको रुपमा चयन गरियो । उनको जन्म ई.स 1589 मा मंगोलियन शाही घरानामा भएको थियो । उनि पहिलो गैहृ तिब्बती दलाई लामा हुन । उनले ई.स 1616 मा परिनिर्वाण प्राप्त गरे ।
पाचौ दलाई लामा चौथो दलाई लामाको परिनिर्वाण पश्चात लोब्सांग ग्यात्सोलाई पाचौँ दलाई लामाको रुपमा चयन गरियो । उनको जन्म ई.स 1617 भएको थियो । उनले विभीन्न भू-खण्डमा टुक्रिएको तिब्बतको एकिकरण गरि एकिकृत तिब्बतका प्रथम प्रशासकिय तथा धार्मिक नेताका रुपमा तिब्बतमा शासन गरे । उनले तिब्बती सरकार र दलाई लामाको प्रधान निवासका रुपमा पोताला दरबारको निर्माण गराए। उनले तिब्बतमा शिक्षा तथा स्वास्थको क्षेत्रमा उल्लेखनिय कार्य गरेका कारण स्थानिय तिब्बतीहरुले उनलाई महान पाचौँका रपमा पनि सम्बोधन गर्दछन । उनले ई.स 1682 मा परिनिर्वाण प्राप्त गरे ।
अहिलेसम्म 14 वटा दलाई लामाहरू भएका छन्।
पहिलो दलाई लामा, गेन्देन Drub 1391-1474
दोस्रो दलाई लामा, गेन्देन ग्यास्तो 1475-1541
चौथो दलाई लामा, योन्तेन ग्यास्तो, 1589-1616
पाँचौं दलाई लामा, लोजाङ ग्यास्तो 1617-1682
छैठौं दलाई लामा, त्साङयाङ ग्यास्तो 1683-1706
सातौं दलाई लामा,केलजाङ ग्यास्तो, 1708-1757.
आठौं दलाई लामा, जाम्फेल ग्यास्तो 1758-1804
नवौं दलाई लामा, लुङतोक ग्यास्तो 1806-1815
दशौं दलाई लामा, छुल्त्रिम ग्यास्तो 1816-1837
बाह्रौं दलाई लामा, त्रिन्ले ग्यास्तो 1857–1875
