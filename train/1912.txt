जवाहरलाल नेहरू को जन्म उत्तर प्रदेशको इलाहाबादमा भएको थियो। उनी स्वतन्त्र भारतका प्रथम प्रधानमन्त्री हुन्। 
जवाहर लाल नेहरूको जन्म इलाहाबादमा एक धनाढ्य वकील मोतीलाल नेहरूको घरमा भएको थियो। उनकी आमाको नाम स्वरूप रानी नेहरू थियो। उनी मोतीलाल नेहरूका एक्ला पुत्र थिए। इनका अलावा मोती लाल नेहरू का तीन छोरीहरू पनि थिए। नेहरू कश्मीरी वंशका सारस्वत ब्राह्मण थिए। 
जवाहरलाल नेहरूले विश्वको केही राम्रा स्कूलहरू र विश्वविद्यालयमा शिक्षा प्राप्त गरेका थिए। उनले आफ्नो स्कूली शिक्षा हैरो र क्याम्पसको शिक्षा ट्रिनिटी क्याम्पस, लण्डन बाट पूरा गरेका थिए। यस पछि उनले आफ्नो कानुनको डिग्री क्याम्ब्रिज विश्वविद्यालय बाट पूरा गरे। बेलायतमा उनले सात साल व्यतीत गरे जसमा त्यहांको फैबियन समाजवाद र आइरिश राष्ट्रवादको लागि एक तर्कसंगत दृष्टिकोण विकसित गरे।
जवाहरलाल नेहरू 1912 मा भारत फर्केर वकालत शुरू गरे। 1916 मा उनको विवाह कमला नेहरू सँग भयो। 1917 मा जवाहर लाल नेहरू होम रूल लीगमा शामिल भए। राजनीतिमा उनकी असली दीक्षा दुई वर्ष 1919 मा भयो जब उनी महात्मा गान्धीको सम्पर्कमा आए। त्यस समय महात्मा गान्धीले रोलेट अधिनियमको विरूद्ध एक अभियान शुरू गरेको थियो। नेहरू, महात्मा गान्धीको सक्रिय तर शान्तिपूर्ण, सविनय अवज्ञा आन्दोलन प्रति आकर्षित भए। गान्धीले पनि युवा जवाहरलाल नेहरूमा भारतको भविष्य देखे र उनलाई अगाडि बढ्न प्रेरित गरे।
नेहरूले महात्मा गान्धीको उपदेश अनुसार आफ्नो परिवारलाई पनि परिणत गरे। जवाहरलाल र मोतीलाल नेहरूले पश्चिमी कपडा र महंगो संपत्ति त्याग गरे। उनी अब एक खादी कुर्ता र गाँधी टोपी लगाउन थाले। जवाहर लाल नेहरूले 1920-1922 मा असहयोग आन्दोलनमा सक्रिय रूपले भाग लागि र यसै क्रममा पहिलो चोटी गिरफ्तार भए। केही महिना पछि उनलाई रिहा गरियो।
जवाहरलाल नेहरू 1924 मा इलाहाबाद नगर निगमको अध्यक्ष चुनिए र उनले शहरको मुख्य कार्यकारी अधिकारीको रूपमा 2 वर्ष सेवा गरे। यो उनको लागि एक मूल्यवान प्रशासनिक अनुभव थियो जो उनलाई तब काम आयो जब उनी देशको प्रधानमन्त्री बने। उनले आफ्नो कार्यकालको प्रयोग सार्वजनिक शिक्षाको विस्तार, स्वास्थ्यको देखभाल र स्वच्छताको लागि गरे। 1926 मा उनले ब्रिटिश अधिकारी हरू बाट सहयोगको कमी भएको भनेर राजीनामा गरे। 1926 बाट 1928 सम्म, जवाहर लालले अखिल भारतीय काङ्ग्रेस समितिको महासचिवको रूपमासेवा गरे। 1928-29 मा, कांग्रेसको वार्षिक अधिवेशनको आयोजन मोतीलाल नेहरूको अध्यक्षतामा भयो। त्यस अधिवेशनमा जवाहरलाल नेहरू र सुवासचन्द्र बोसले पूर्ण राजनीतिक स्वतन्त्रताको मागको समर्थन गरे, जबकि मोतीलाल नेहरू र अन्य नेताहरूले ब्रिटिश साम्राज्यको भित्र नै प्रभुत्व सम्पन्न राज्यको दर्जा पाउनुपर्ने मागको समर्थन गरे। मुद्दाको हल गर्न गान्धीले बीचको बाटो निकालेर भने कि ब्रिटेनलाई भारतलाई राज्यको दर्जा दिनका लागि 2 बर्षको समय दिइनेछ र यदि यस्तो नभएमा काङ्ग्रेस पूर्ण राजनीतिक स्वतन्त्रताको लागि एक राष्ट्रीय संघर्ष शुरू गर्नेछ। ब्रिटिश सरकारले यसको कुनै जवाफ दिएन।
डिसेम्बर 1929 मा, कांग्रेसको वार्षिक अधिवेशन लाहौरमा आयोजित गरे जसमा जवाहरलाल नेहरू काङ्ग्रेस पार्टीको अध्यक्ष चुनिए। यही सत्रमा एक प्रस्ताव पनि पारित भयो जसमा भारत स्वतन्त्रताको माग गरियो। 26 जनवरी, 1930 मा लाहौरमा जवाहरलाल नेहरूले स्वतन्त्र भारतको झण्डा फहराए। गान्धी जीले पनि 1930 मा सविनय अवज्ञा आन्दोलनको आह्वान गरे। आन्दोलन निकै सफल रह्यो र यसले ब्रिटिश सरकारलाई प्रमुख राजनीतिक सुधारको आवश्यकता स्वीकार गर्न बाध्य बनायो। 
जब ब्रिटिश सरकारले भारत अधिनियम 1935 प्रख्यापित गरे तब काङ्ग्रेस पार्टीले चुनाव लडने फैसला गर्‍यो। नेहरू चुनाव भन्दा बाहिर रहे तर जोरका साथ पार्टीको लागि राष्ट्रव्यापी अभियान चलाए। कांग्रेसले लगभग हर प्रांतमा सरकार गठन गर्‍यो[ र केन्द्रीय असेंबलीमा सबैभन्दा बढी सीट जित्यो। नेहरू कांग्रेसको अध्यक्ष पदमा 1936, 1937 र 1946 मा चुनिएका थिए र राष्ट्रवादी आन्दोलनमा गान्धी पछाडी द्वितीय स्थान हासिल गरे। उनलाई 1942 मा भारत छोडो आन्दोलनमा गिरफ्तार पनि गरियो र 1945 मा छोडियो। 1947 माभारत र पाकिस्तानको मुक्तिको समय उनले अङ्ग्रेजी सरकारसँग भएको वार्तामा महत्वपूर्ण रूपमा भाग लिए। 
1947 मा उनी स्वतन्त्र भारतको पहिलो प्रधानमन्त्री बने। अङ्ग्रेजले करीब 500 राज्य रजौटालाई एक साथ स्वतन्त्र गरेको थियो र त्यसबेला सबैभन्दा ठूलो चुनौती ती राज्य रजौटाहरूलाई एउटा झण्डा मुनी ल्याउनु। उनले भारतको पुनर्गठनको मार्गमा आएको हर चुनौतीको समझदारी पूर्वक सामना गरे। जवाहरलाल नेहरूले आधुनिक भारतको निर्माणमा महत्वपूर्ण भूमिका निभाए। उनले योजना आयोगको गठन गरे, विज्ञान र औद्योगिक विकासलाई प्रोत्साहित गरे र तीन लगातार पञ्चवर्षीय योजना शुभारंभ गरे। उनको नैतिको कारण देशमा कृषि र उद्योगको एक नया युग शुरु भयो। नेहरूले भारतको विदेश नैतिको विकासमा एक प्रमुख भूमिका निभाए।
जवाहर लाल नेहरूले जोसेफ ब्रज टीटो र अब्दुल गमाल नासिरको साथमा मिलेर एसिया र अफ्रीकामा उपनिवेशवादको अन्त्यका लागि एक असंलग्न आन्दोलनको रचना गरे। उनी कोरियाई युद्धको अन्त्य गर्न, स्वेज नहर विवाद सुल्झाउन र कंगो समझौतालाई मूर्तरूप दिन जस्ता अन्य अन्तरराष्ट्रीय समस्या हरूको समाधानमा मध्यस्थको भूमिकामा रहे। पश्चिम बर्लिन, अस्ट्रिया, र लाओस लगायत अन्य विस्फोटक मुद्दाको समाधानमा पर्दा पछाडी बाटै उनको महत्वपूर्ण योगदान रह्यो। उनलाई वर्ष 1955 मा भारत रत्न बाट सम्मनित गरियो।
तर नेहरूले पाकिस्तान र चीनसँग भारतको सम्बन्धमा सुधार ल्याउन सकेनन्। पाकिस्तान सँग एक सम्झौता सम्म पुग्नलाई कश्मीर मुद्दा र चीनको साथ मित्रतामा सीमा विवाद बाटाका काडा साबित भए। नेहरूले चीन सित मित्रताको हात पनि बढाए, तर 1962 मा चीनले धोकापूर्ण आक्रमण गर्‍यो। नेहरूको लागि यो एक ठूलो झटका थियो र शायद उनको मृत्यु पनि यही कारण भयो। 27 मे, 1964 मा जवाहरलाल नेहरू लाई हृदयघात भयो जसले उनको मृत्यु भयो। 
धेरै मानिसहरूको विचार छ कि नेहरूले अन्य नेताको तुलनामाभारतको स्वतन्त्रता संग्राममा कम योगदान दिएका थिए। तापनि गान्धीजीले उनलाई भारतको प्रथम प्रधानमन्त्री बनाए भारतका अरू विभिन्न समस्याहरूमा पनि नेहरूलाई जिम्मेवार मानिन्छ जसमध्ये केही तल उल्लेख गरिएको छ। 
 जवाहरलाल नेहरु · गुलजरीलाल नन्दा† · लालबहादुर शास्त्री · ईन्दिरा गान्धी · मोरारजी देसाई · चौधरी चरण सिंह · राजीव गांधी · विश्वनाथ प्रताप सिंह · चन्द्रशेखर · पी. वी. नरसिंह राव · अटल बिहारी वाजपेयी · एच. डी. देवगौडा · इन्द्र कुमार गुजराल · मनमोहन सिंह · नरेन्द्र मोदी
