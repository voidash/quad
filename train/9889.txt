शाहिद अफ्रिदी (उर्दू: شاہدآفریدی‎; अफगानी: شاهد اپریدی; जन्म साहिबजादा मोहम्मद शाहिद खान आफ्रिदी, वा दर्शकमाझ बम बुम अफ्रिदीको नामले चिनिन्छन । वहाँको जन्म सन 1980 मार्च 1 मा भएको हो । वहाँ पाकिस्तानी भुतपूर्व अन्तर्राष्ट्रिय र टेस्ट क्रिकेट खेलाडी हुन । वर्तमान समयमा वहाँ पाकिस्तानको टि-20 टिमका कप्तान हुन । वहाँको पाकिस्तानी क्रिकेट टिममा अलराउन्डरको भूमिका रहेको छ । सन 1996 मा श्रीलङ्का विरूद्ध आफ्नो पहिलो एकदिवसिय खेलमा मात्रै 37 बलमा शतक जमाएर चम्किएका बुम बुम अफ्रिदी आफ्नो आक्रामक ब्याटिङले कुनै पनि बलिङ आक्रमणको धज्जी उडाउन सक्छन । वहाँले वनडे क्रिकेटमा कुल 398 खेल खेलेर 8064 रन बनाए र 395 विकेट प्राप्त गरेका छन् । वहाँ सन 2011 आइसिसी विश्वकपमा टिमको कप्तान रहे जसमा भारतलाई मोहालीमा भएको सेमिफाइनलमा पाकिस्तानलाई हराएको थियो तर वहाँ प्रतियोगिताकै सर्वाधिक विकेट लिने खेलाडी बनेका थिए । अफ्रिदीको ब्याटिङ शैलीको आलोचना भएता पनि वहाँले आफ्नो आक्रामक अन्दाजलाई अन्त्यसम्म पनि छोडेनन् ।
