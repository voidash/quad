सुनिलबहादुर थापा राष्ट्रिय प्रजातन्त्र पार्टीका नेता तथा पूर्वमन्त्री हुन्। उनले 2070 सालको संविधानसभा निर्वाचनमा धनकुटा जिल्ला क्षेत्र नं. 2 बाट राष्ट्रिय प्रजातन्त्र पार्टीका तर्फबाट प्रत्यक्ष सीटबाट विजय हासिल गरेका थिए। यिनी 2074 जेठमा बनेको शेरबहादुर देउवाको मन्त्रीमण्डलमा वाणिज्य तथा आपूर्ति मन्त्री बनेका थिए। 2074 को स‌ंसदीय निर्वाचनमा धनकुटा क्षेत्र नं 1 बाट संघीय प्रतिनिधि सदस्यमा चुनाव लडेका थापा नेकपा एमालेका राजेन्द्रकुमार राई सँग पराजित भए।
थापाले लामो समय संयुक्त राष्ट्रसंघ अन्तरगत विभिन्न देशमा सेवा गरेका छन्। उनी सन् 2011 मा शरणार्थी सम्बन्धि राष्ट्रसंघीय उच्च आयोग को सुडानमा कार्यरत रहेका बेला राजीनामा गरी राजनीतिमा प्रवेश गरेका थिए। त्यसपछि उनी राष्ट्रिय प्रजातन्त्र पार्टीको महाधिवेशनबाट केन्द्रीय सदस्यमा निर्वाचित भएका हुन्।थापा पूर्वप्रधानमन्त्री सूर्यबहादुर थापाका छोरा हुन्।
