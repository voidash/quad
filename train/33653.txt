करफोक उच्च माध्यमिक विद्यालय इलाम जिल्लाको एक प्रसिद्ध विद्यालय हो। यो विद्यालय 2010 सालमा तत्कालिन युवराज महेन्द्रबाट उद्घाटन भएको थियो। यो इलाम जिल्लाको पञ्चकन्या गाविसमा रहेको छ। यस विद्यालयमा महानन्द सापकोटा, इन्द्रबहादुर राई जस्ता चर्चित साहित्यकारहरूले अध्यापन गरेका थिए भनें डा तारानाथ शर्मालगायतले यस विद्यालयमा पढेका थिए। करफोक व्यावसायिक माध्यमिक विद्यालयको नामबाट सुरू भएको यस विद्यालयमा कृषिमा गाईपालन, कुखुरा पालन लगायतका विषयहरू अध्यापन हुन्थ्यो भनें व्यावसायिकमा कार्पेन्ट्री आदि विषयको अध्यापन हुन्थ्यो। अहिले नेपाल सरकारको साधारण पाठ्यक्रम मात्र पढाई हुन्छ।हाल मानविकी तथा व्यवस्थापन विषयमा 10+2 का कक्षामा पनि पढाई हुन्छ।


