2016 फिफा क्लब विश्वकप फिफा क्लब विश्वकपको चौधौं संस्करण थियो,साथै जापानले डिसेम्बर 8 देखि 18, 2016 सम्म यस प्रतियोगिताको आयोजना गरेको थियो ।यस प्रतियोगिताको साबिक विजेताका रूपमा स्पेनिस क्लब बार्सिलोना रहेको थियो ।
कुल 7 टिमहरूले सहभागी जनाएको यस प्रतियोगिताको फाइनल खेलमाक्रिस्टियानो रोनाल्डोको हृयाट्रिकको मदतमा स्पेनिस जाइन्टरियल मड्रिडले उपाधि जितेको थियो । दोस्रोपटक यस प्रतियोगिता जित्ने क्रममा रियल मड्रिडले जापानी क्लब कासिम अन्टलर्सलाई 4-2 अन्तरले पराजित गरेको थियो।
जापानको योकाहामास्थित निसान स्टेडियममा भएको खेलमा रियल मड्रिडले नवौं मिनेटमा नै अग्रता लिएको थियो । तर, पहिलो हाफको अन्त्यतिर घरेलु टोलीले गोल फर्कायो ।52 औं मिनेटमा कासिमले नै गोल गर्दै अग्रता लियो । तर, 60 औं मिनेटमा रोनाल्डोले बराबरी गोल फर्कायो । निर्धारित 90 मिनेट सकिनै लाग्दा जापानी टोलीले गोल गर्दै उपाधि जित्ने राम्रो मौका पाएको थियो । तर, उसका खेलाडी चुके ।निर्धारित समयको खेल 2-2 गोलको बराबरीमा सकिएपछि खेलमा 30 मिनेट थपियो । जसको 97 औं मिनेट गोल गरेका रोनाल्डोले 104 औं मिनेटमा हृयाट्रिक पुरा गरे ।भने रोनाल्डो यस प्रतियोगिताको कुनै पनि फाइनलमा ह्याट्रिक गर्ने प्रथम खेलाडी समेत बने।
फाइनलमा ह्याट्रिक सहित सम्पूर्ण प्रतियोगिता भर कुल चार गोल गरेका पोर्चुगीज सुपर स्टार स्ट्राइकर क्रिस्टियानो रोनाल्डो समग्र प्रतियोगिताकै सर्वोत्कृष्ट खेलाडी घोषित भएका थिए ।जस अन्तर्गत उनले एडिडासले प्रदान गर्ने गोल्डेन बल प्राप्त गरेका थिए।
प्रतियोगिता आयोजना गर्न भारत र जापानले नाम दर्ता गराएका थिए।तर फिफाले उपयुक्त आयोजकका रूपमा जापानलाई 23 अप्रिल 2015 मा छनोट तथा घोषणा गरेको थियो। .
यस प्रतियोगिता वितरण गरिएका मुख्य पुरस्कारहरू तथा अवार्डहरूर निम्नानुसार छन्।
