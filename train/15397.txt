जाजरकोट नेपालका 77 अाेटा जिल्ला मध्ये याे पनि एक हो । याे कर्णाली प्रदेशमा पर्दछ । ऐतिहासिक दृष्टिकोणबाट महत्वपूर्ण मानिने बाईसे राज्यहरू मध्येको एक राज्य जाजरकोट पनि हो। यहाँ समशिताेष्ण किसमकाे हावापानी पाइने गर्दछ ।
जाजरकाेट जिल्लाकाे पश्चिमी भेग नदाइ डाव लाई प्रमुख धार्मिक स्थलका रूपमा लिइन्छ । त्यसैगरि मजकाेट गाविसकाे वडा नं 6 मा भैरवनाथकाे मन्दिर अवस्थित रहेकाे छ । याे मन्दिरमा बर्षकाे दुइपटक मेला लाग्ने र भैरवकाे पुजाअाजा गरिने गरिन्छ । भेरी नगरपालिकाको कालेगाउँमा रहेको शिवालय मन्दिर भेरी नगरपालिकाको एक प्रसिद्ध मन्दिर हो । शिवालय मन्दिरमा महाशिवरात्री र तिजको दिनमा भक्तजनको भिड लाग्नुका साथै चैतेदशैँको दिन ठुलो मेला लाग्छ । जाजरकोट लगायतका मध्य तथा सुदुरपश्चिमा खसहरु तथा अन्य जातिहरुले मान्ने कुल देवताको रुपमा बार्ह भाइ मष्टा हो । यसको मन्दिर पैंक लगायतका ठाउँहरुमा छन् । पश्चिमेली जनताका अास्था र विश्वासको रुपमा मानिने मालिका देवीकाे मन्दिर भेरी न.पा. र छेडागाड न.पा.को बिचमा पर्ने लगभग 2200 मि. भन्दा अग्लो पहाड मछाइनामा छ, यहाँ श्रावण पुर्णीमामा ठुलो मेला पनि लाग्ने गर्दछ । उत्तर तर्फको बारेकोटका जनताले मान्ने राङ्गावाच्चिला पनि अास्था र विश्वासको एक केन्द्र हो । र च्याखुरे देउराली पाटनमा अवस्थित लगभग 4900 मि.को उचाइमा जुम्ला र जाजरकोटको सिमानामा पर्ने साइक्वारी दह पनि एक महत्वपूर्ण धार्मिक स्थल हो । यस धार्मिक स्थलमा विशेष गरी जुम्ला र जाजरकोट लगायतका मानिसहरुअाएर श्रावण पुर्णिमामा पुजा अाजा गर्ने गर्छन् ।। यो धार्मिक स्थलका अरु पनि अवलोकन गर्न लायक कुराहरु मध्यका जाजरकोट पट्टिका 7 भन्दा बढी दहहरु र जुम्ला पट्टी 3 भन्दा बढी रहश्यमय दहहरु छन् ।। यस स्थानबाट जुम्ला र डोल्पामा पर्ने काञ्जिरोवा र कागमारा हिमालका लोभलाग्दा दृश्यहरु देख्न सकिन्छ ।
याे जिल्लाकाे सबैभन्दा अग्लाे डाँडा भैरीकाे लेख पर्दछ । याे लेखमा विभिन्न किसमका हिमाली मृगहरू र अमूल्य धातु पाइने गर्दछ। याे लेखबाट कैलाली, अछाम, सुर्खेत, देलेख, कालिकाेट, जुम्ला, सल्यान, राेल्पा, डाेल्पा तथा अन्य हिमालहरू पनि देख्न सकिन्छ । जाजरकोटको सबैभन्दा अग्लो पहाडको रुपमा 5460 मि. उचाइ भएको हिउँचुली हिमाल हो ।। जाजरकोट भेरी न.पा. मा पर्ने मछाइना भन्ने ठाउँबाट पुर्वमा बाग्लुङ्ग जिल्लाको धौलागिरी हिमाल प्रष्टै देख्न सकिन्छ ।।।
झारकोट शब्दको अपभ्रंश भै जाजरकोट नाम दिइएको जनश्रुती रहेको पाइन्छ। पहिले याे ठाउँमा चारैतिर बाक्लाे झारजंगल भएकाे र बिचमा काेट जस्ताे परेकाे डाँडा भएकाेले यसलाई झारकाेट भन्दा भन्दै जाजरकाेट भएकाे भन्ने भनाइ छ ।
पौराणिक कालमा कर्णाली भेगमा खस जातीका मल्ल राजाहरुले एउटा बिशाल राज्यको स्थापना गरेको पाईन्छ । अहिलेको जाजरकोट जिल्लाको क्षेत्रपनि त्यसताका सोहि राज्यमा थियो । धेरै राजाहरुले राज्य गरिसकेपछि ई.स. 1833 ताका जुम्ला राज्य टुक्रिएर स साना बाईसे चौबिसे राज्यको उदय भएको थियो । सोहि समयमा शाके सम्वत 1300–1455 को आसपासमा भेरी नदीको पश्चिमी किनारा स्थित जगतीपुरलाई जगतीसिंह भन्ने राजाले राजधानी बनाई जाजरकोटमा राज्य संचालन गरेका थिए । ईतिहास अनुसार त्यतिबेलाको जाजरकोट एउटा साम्राज्यको रुपमा बिकसित भएको साथै त्यसको सिमाना जुम्लाबाट दक्षिण गंगा नदीसम्म, पश्चिममा दैलेख र पुर्वमा गण्डकी नदीसम्म फैलिएको थियो । पृथ्वी नारायण शाहले नेपाल एकीकरण गरेको बेलामा समेत जाजरकोटलाई हमला नगरी छुटै राज्यको रुपमा मान्यता दिएको र राज्य रजौटा ऐन 2017 अनुसार पनि जाजरकोटी राजाको अस्तित्व कायम रहेको अभिलेखबाट देखिन्छ । यस जिल्लाको सिमाना पूर्व:– रुकुम जिल्ला, पश्चिम:– दैलेख, जुम्ला र कालिकोट जिल्ला, उत्तर:– डोल्पा र जुम्ला जिल्ला र दक्षिण:– सल्यान र सुर्खेत जिल्ला पर्दछन् ।
राजनीतिक रूपबाट यो जिल्लालाई तीन नगरपालिका र चार गाँउपालिकामा विभाजन गरिएको छ । यस जिल्लाबाट प्रतिनिधिसभामा एक र प्रदेशसभामा दुई सदस्य निर्वाचित हुन्छन ।
जाजरकाेट जिल्ला भाैगाेलिक रूपमा पछाडी परेपनि याे क्षेत्र प्राकृतिक रूपले धनी रहेकाे छ । यसमा क्षेत्रमा विभिन्न पर्यटकीय तथा रमणीय ठाउँहरू रहेका छन् । दशेरा गाविसकाे वडा नं 1 मा पर्ने फाल्म भन्ने गाउँकाे सिरानमा रहेकाे मालिका गुफा एकदमै रमणीय र पर्यटकीय दृष्टिकाेणमा महत्वपूर्ण मानिन्छ । याे गुफा चारैतिर प्राकृतिक रूपमा ढुङ्रगै ढुङ्रगाले बनेकाे छ । समुन्द्रि सतहदेखी करिव 3560 मिटर उचाइमा रहेकाे याे गुफामा ढुङगाले बनेका शिव पार्वती,गणेश,विष्णुका मुर्ती रहेका छन् । ति मुर्ती हरू अाफै ढुङगाबाट बनेका छन् । गुफा लगभग 400 मिटर भित्र रहेकाे छ भने त्यहाँ जानलाई भर्या्ङ बनाइएकाे छ । 

जाजरकाेट जिल्लाकाे साविक मजकाेट गाविस वडा न‌ं 6 हाल जुनिचाँदे गाउपालिका वडा नं 2 मा अवस्थित भैरवनाथ मन्दिर एक महत्वपुर्ण धार्मिक स्थल मानिन्छ । जुन मन्दिरमा बर्षमा 2 पटक पुजाआजा गर्ने गरिन्छ । भैरवनाथ देवता राष्काेटी शाहीकाे कुलदेवताकाे रुपमा चिनिन्छ । 
नेपालको क्षेत्रिय बर्गिकरण

कोशी : मोरङ • सुनसरी • धनकुटा • तेह्रथुम • भोजपुर • सङ्खुवासभा
बागमती : काठमाडौं • ललितपुर • भक्तपुर • काभ्रेपलाञ्चोक • धादिङ • नुवाकोट • सिन्धुपाल्चोक • रसुवा
लुम्बिनी : नवलपरासी • रूपन्देही • कपिलवस्तु • पाल्पा • अर्घाखाँची • गुल्मी
कर्णाली : डोल्पा • जुम्ला • कालिकोट • मुगु • हुम्ला


