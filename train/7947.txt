नीलफामारी बङ्गलादेशको उत्तरी क्षेत्रमा पर्ने एक जिल्ला हो । यो जिल्ला रङ्गपुर विभागको एक भाग हो । 
यो जिल्ला 25°44' देखि 26°19' उत्तर अक्षांश र 88°44' देखि 89°12' पुर्व देशान्तरणमा अवस्थित छ । नीलफामारी जिल्लाले बङ्गलादेशको कुल क्षेत्रफल मध्ये 1580.85 वर्ग किलोमिटर अोगटेको छ । यो जिल्ला राजधानी ढाकाबाट 400 किलोमिटर उत्तरमा रहेको छ । नीलफामारी जिल्ला हालै देशकै सबैभन्दा धेरै साक्षरता दर भएको जिल्ला रुपमा अङ्कित गरिएको छ । यस जिल्लालाई भारतको पश्चिम बङ्गाले उत्तरबाट घेरेका छन् भने यस जिल्लाको दक्षिणमा रङ्गपुर जिल्ला रहेकाे छ । त्यस्तै गरि लालमनुरहाट जिल्लाले पुर्वमा र पञ्चघाट र दिनाजपुर जिल्ला पश्चिमबाट घेरेको छ । घटगाइ र टिस्टा नदि यस जिल्ला प्रमुख नदिहरू हुन् ।
सन् 2011 को राष्ट्रिय जनगणना अनुसार यस जिल्ला कुल जनसङ्ख्या 15,716,90 रहेको छ जसमध्ये पुरुषको जनसङ्ख्या 8,102,68 छ भने महिलाको जनसङ्ख्या 7,614,22 रहेको छ । यस जिल्लाको जनधनत्व 1,200 प्रति वर्ग किलोमिटर रहेको छ । धर्मका अाधारमा यस जिल्लामा इस्लाम धर्मका मानिसहरूको जनसङख्या 13,119,14 रहेको छ भने हिन्दु धर्मको जनसङ्ख्या 2,576,35 छ । त्यस्तै गरि बुद्ध धर्मको जनसङ्ख्या 877, इसाई धर्मको 155 र अन्य धर्मका मानिसहरूको जनसङ्ख्या 1109 रहेको छ ।
यस जिल्लाको मुख्य अाय श्रोतको बाटो भनेको कृषि र खेती जसमा जिल्लाकै 68.51% मानिसहरू संलग्न छन् । यस जिल्लाका मानिसहरू अन्य जस्तै 3.93% मजदुरी, व्यापार र उद्योगमा 0.66%, वाणिाज्यमा 11.77%, सञ्चार र यातायातमा 3.06%, रेमिटेन्समा 0.17%, सरकारी कार्यलयहरूमा 4.45%, धर्म सेवामा 0.23% र अन्यमा 4.85% रहेका छन् ।
यस जिल्लाको कुल साक्षरता दर 38.8% रहेको छ जसमध्ये पुरुषको साक्षरता दर 44.7% छ भने महिलाको साक्षरता दर 32.6% रहेको छन् जसमध्ये- नीरफामारी जिल्ला क्याम्पस, किशोरगञ्ज डिग्री क्याम्पस, सैदपुर मोहिला डिग्री क्याम्पस, नीलफामारी जिल्ला उच्च माध्यमिक विद्यालय अादि यस जिल्ला उत्कृष्ट विद्यालयहरू हुन् ।
प्रशासनीक नीरफामारी उप-विभाग सन् 1875 मा स्थापना भएको थियो र यसलाई सन् 1984 मा जिल्ला घोषित गरिएको थियो । यस जिल्लामा हाल 6 वटा उप-जिल्लाहरू रहेका छन् जसमध्ये नीरफामारी सदर सबैभन्दा ठूलो उप-जिल्ला हो भने सैदपुर सबैभन्दा सानो उप-जिल्ला हो । 
