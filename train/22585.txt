प्रत्यक्ष प्रणालीबाट संविधानसभामा पुग्ने माओवादीका चार जोडीमध्ये एक हुन् टेकेन्द्रप्रसाद भट्ट पनि। भट्टपत्नी रेणु चन्द काङ्ग्रेस नेता विनयध्वज चन्दलाई हराएर सभासदमा चुनिनुभएको छ। 051 देखि एमाले अखिलबाट राजनीतिक यात्राको तय गर्नुभएका भट्ट क्याम्पसको पढाइको थालनीसँगै मसाल निकट अखिल छैठौंमा प्रवेश गर्नुभएको थियो। उहाँ मसालबाट विद्रोह गरेर माओवादीमा प्रवेश गर्ने दीनानाथ शर्मासँगै माओवादीमा छिर्नुभएको थियो। उहाँ 057मा माओवादीको जिल्ला समिति सदस्य 059मा सचिव र 060मा डढेलधुरा इन्चार्ज बन्नुभयो। उहाँ जनमुक्ति सेनातिर पनि काम गर्नुभयो। प्लाटुनको कमिसार हुनुभयो। थुप्रै युद्धमोर्चाहरूमा भाग लिनुभएको छ। भट्ट हाल थारुवान राज्य समिति सदस्य हुनुहुन्छ। 
मुक्त कमैयाका समस्यालाई कानुनले सम्बोधन गर्ने गरी सविधानमै सुनिश्चित गराउनु उहाँको मुख्य एजेण्डा छ। उहाँ माओवादीको अग्रगामी नीति र कार्यदिशाका कारण आफूलाई विजयी बनाएको बताउनुहुन्छ। 
