कञ्चनरूप नेपालको प्रदेश नं. 2 अन्तर्गत सप्तरी जिल्लामा रहेको एक नगरपालिका हो ।नेपाल सरकारले वि. सं. 2071 वैशाख 25 गते 72 वटा नयाँ नगरपालिका थप गर्दा कञ्चनरूपलाई पनि नगरपालिका घोषित गरेको हो । कञ्चनरूपलाई नगरपालिका घोषित गर्दा सप्तरीका बरमझीया, बदगामा, ठेलिया, जगतपुर, कञ्चनपुर, पिप्रापूर्व, रुपनगर, धरमपुर र घोघनपुर गाविसलाई समेटेको छ ।
नेपालमा वि.सं. 2073 मा 753 स्थानीय तह लागू गर्दा कञ्चनरूप नगरपालिकालाई यथावतै राखेर यसमा वैरवा र बकधुवा गाउँ विकास समितिहरूलाई समेटेको हो । यस नगरपालिकालाई 12 वडामा विभाजन गरिएको छ । यस नगरपालिकाको कूल जनसङ्ख्या 35,238 रहेको छ । यसको क्षेत्रफल 117.35 वर्गकिलोमिटर रहेको छ । यस नगरपालिकाको केन्द्र साविकको कञ्चनरूप नगरपालिकाको कार्यालयमा राखिएको छ ।
नेपालको सन् 2011 को जनगणना अनुसार कञ्चनरूप नगरपालिकाको जनसङ्ख्या 35,238 रहेको छ। 
