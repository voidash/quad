गारफिल्ड सेन्ट औब्रुन सोबर्स, गेरी वा ग्यारी सोबर्स को नामले बढी प्रचलित छन्, उनी वेस्ट इन्डिजका भूतपूर्व क्रिकेटर हुन् जसले वेस्ट इन्डिजका लागि सन् 1954 देखि सन् 1974 सम्म क्रिकेट खेलेका थिए । साथै उनलाई अहिले सम्मको क्रिकेट इतिहासमा बृहत रुपमा क्रिकेटको सबैभन्दा राम्रो अलराउन्डर मानिन्छ । उनी ब्रिजटाउन, बार्बाडोसमा जन्मेका हुन्, उनले आफ्नो प्रथम श्रेणी क्रिकेटको सुरुवात बार्बाडोस राष्ट्रिय क्रिकेट टिममा 16 वर्षको उमेरमा सन् 1953 मा गरेका थिए साथै उनले त्यहिँ वर्ष वेस्ट इन्डिजबाट आफ्नो टेस्ट जीवनको पदार्पण समेत गरेका थिए । उनी क्रिकेटमा बलरको भूमिकाका कारण थिए तर उनी चांडै नै ब्याटिङमा समेत अभ्यस्त भए र आफ्नो प्रदर्शनमा सुधार ल्याउँदै गए । सन् 1958 मा सोबर्सले पाकिस्तानको विरुद्ध आफ्नो टेस्ट जीवनको पहिलो शतक लगाए र त्यस इनिङलाई 365* सम्म लगे जसले उनलाई टेस्ट क्रिकेटको एक इनिङमा सबैभन्दा बढी रन बनाउने किर्तिमान बन्यो जो सन् 1994 सम्म कायम रह्यो । सन् 1994 मा उनकै राष्ट्रका ब्रायन लाराले 375 रन बनाएर ध्वस्त गरे । 

