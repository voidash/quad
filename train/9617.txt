नेपालमा 744 स्थानीय तह लागू हुँदा बागलुङ जिल्लामा साविकका दुदिलाभाटी, नरेठाँटी, हटिया, हरीचौर, मल्म, काँडेवास, पाण्डवखानी र रिघा गाउँ विकास समितिहरूलाई समेटेर गल्कोट नगरपालिका बनाइएको हो । स्थानीय तह निर्धारणको शिलशिलामा ऐतिहासिक गलकोट तिन तहमा विभाजित भएको छ । गल्कोट प्राकितिक एवम् पर्यटकिय दृष्टिकोणले महत्वपुर्ण क्षेत्र हो । यस नगरपालिकाको कूल जनसङ्ख्या 33,097 रहेको छ । यसको क्षेत्रफल 194.39 वर्गकिलोमिटर रहेको छ । यस नगरपालिकाको केन्द्र साविकको हरीचौर गाविसको कार्यालयमा राखिएको छ । यस नगरपालिकालाई 11 वडामा विभाजन गरिएको छ । यस नगरपालिकाको सिमाना पूर्वमा काठेखोला गाउँपालिका, पश्चिममा वडिगाड गाउँपालिका उत्तरमा ताराखोला गाउँपालिका तथा दक्षिणमा वरेङ गाउँपालिका र गुल्मी जिल्लासम्म फैलिएको छ ।
