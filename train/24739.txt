पाबना बङ्गलादेशको राजशाही विभागमा पर्ने एक जिल्ला हो । यस जिल्ला राजधानी पाबना सहर हो । 
यो जिल्ला 23°48' देखि 24°21' उत्तर अक्षांश र 89°00' देखि 89°44' पुर्व देशान्तरणमा अवस्थित छ । पाबना जिल्लाले बङ्गलादेशको कुल क्षेत्रफल मध्ये 2371.50 वर्ग किलोमिटर अोगटेको छ । यस जिल्लालाई नटोर र सिराजगञ्ज जिल्लाले उत्तरबाट घेरेका छन् भने यस जिल्लाको दक्षिण राजबारा र कुष्टिया जिल्ला रहेका छन् । त्यस्तै गरि पर्वमा मिनाकगञ्ज जिल्ला रहेको छ भने पश्चिमा पद्मा नदि र कुष्टिया जिल्ला रहेका छन् । यस जिल्लाको वार्सिक अधिकतम तापक्रम 36.8 डिग्री रहेको छ भने न्युनतम 9.6 डिग्री रहेको छ । यस जिल्लामा वार्सिक 1872 मिलिमिटर वर्षहुने गरेको छ । यस जिल्लामा बरल, जमूना, इकमती, हुरासागर, अादि नदिहरू रहेका छन् । 
सन् 2011 को राष्ट्रिय जनगणना अनुसार यस जिल्ला कुल जनसङ्ख्या 21,672,70 रहेको छ जसमध्ये पुरुषको जनसङ्ख्या 11,260,84 छ भने महिलाको जनसङ्ख्या 10,501,86 रहेको छ । यस जिल्लाको जनधनत्व 1000 प्रति वर्ग किलोमिटर रहेको छ । धर्मका अाधारमा यस जिल्लामा इस्लाम धर्मका मानिसहरूको जनसङख्या 20,991,60 रहेको छ भने हिन्दु धर्मको जनसङ्ख्या 73,839 छ । त्यस्तै गरि बुद्ध धर्मको जनसङ्ख्या 3,023, इसाई धर्मको 78 र अन्य धर्मका मानिसहरूको जनसङ्ख्या 170 रहेको छ । यस जिल्लामा 2353 मस्जिद, 420 मन्दिर र 11 चर्च रहेका छन् ।
यस जिल्लाको मुख्य अाय श्रोतको बाटो भनेको कृषि र खेती जसमा जिल्लाकै 53.75% मानिसहरू संलग्न छन् । यस जिल्लाका मानिसहरू अन्य जस्तै 4.57% मजदुरी, व्यापार र उद्योगमा 4.58%, वाणिज्यमा 14.97%, सञ्चार र यातायातमा 4.14%, रेमिटेन्समा 0.49%, सरकारी कार्यलयहरूमा 4.45% ,धर्म सेवामा 0.16% र अन्यमा 8.29% रहेका छन् । 
यस जिल्लाको कुल साक्षरता दर 42.4% रहेको छ जसमध्ये पुरुषको साक्षरता दर 45.2% छ भने महिलाको साक्षरता दर 39.5% रहेको छन् जसमध्ये- पाबना जिल्ला विद्यालय, पाबना सरकारी छात्रा उच्च विद्यालय, पाबना विश्वविद्यालय, पाबना मेडिकल कलेज, पाबना कडेट कलेज अादि यहाँका उत्कृष्ट विद्यालयहरू हुन् ।
प्रशासनिक पाबना जिल्ला 1832 मा गठन भएको थियो । यस जिल्लामा 9 वटा उप-जिल्लाहरू रहेका छन् जसमध्ये पाबना सदर सबैभन्दा ठूलो उप-जिल्ला हो जसले पाबनामा 18.72% अोगटेको छ भने भानगुरा सबैभन्दा सानो उप-जिल्ला हो । यस जिल्लाका उप-जिल्लाहरू यस प्रकार छन् :
