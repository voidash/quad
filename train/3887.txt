पांग्रेटार नेपालको बागमती अञ्चलको सिन्धुपाल्चोक जिल्लामा अवस्थित एक गाउँ विकास समिति हो । सुनकोशी नदीलाई आधार मानेर फैलिएको पाङ्ग्रेटार गाविस अरनिको राजमार्गको पारीपट्टी पर्दछ। अन्य गाविसको तुलनामा विकास निर्माणमा अगाडि रहेको यो गाविसमा सुनकोशी जलविद्युत परियोजना समेत रहेको छ। शिक्षा स्वास्थ्य लगायतका आधारभूत विकासले पूर्णता पाएको यस गाविसमा उब्जाउ भूमि पर्दछ। 


