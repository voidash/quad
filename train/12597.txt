श्रीनाथकोट गोर्खा जिल्लामा पर्ने एउटा गाउँ विकास समिति हो। पूर्वमा ताकुकोट पश्चिममा थालाजुङ्ग उत्तरमा जौवारी र दक्षिणमा छोप्राक र गुखु गा.वि.स.को बीचमा अबस्थित कोट नै सिरानचोक कोट हो। यो टापु समुन्द्र सतहबाट करिब 1974 मीटरमा रहेको छ।
प्राचिन इतिहासलाई हेर्दा परापूर्बकालमा नाथ सम्प्रदायका एक जना जोगीले सिरानचोकमा मण्डली नामकी शक्ति अर्थात देवीको मुर्ति स्थापना गरी उक्त मूर्तिमा नित्य पूजा प्राथना गर्ने गर्दथे। उक्त मण्डली देवीको मन्दिरमा तिर्ने श्रीनाथ बाबाले दैनिक पूजा आरधना गर्ने भएकाले उक्त मन्दिरको नाम पनि श्रीनाथ मन्डली रहन गएको हो भन्ने भनाइ छ। तिनै देवी र श्रीनाथ बाबाको आश्रम लिएर 16औं शताब्दीमा एक भण्डारी थरको राजाले सिरानचोक कोटमा राज्या स्तापना गरि आफ्नो राज्यलाई सिरानचोक कोट नामकरण गरेको पाइन्छ। प्राचिनकालमा स्थापनमा गरिएको श्रीनाथ मण्डली मन्दिरलाई तत्कालीन राज्यले इष्ट देवताको रुममा पूजा स सम्मान गर्ने गरेको पाइन्छ। 


