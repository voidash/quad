कावासोती नेपालको प्रदेश नं. 4मा पर्ने नवलपुर जिल्लामा अवस्थित एक नगरपालिका हो । कावासोती बजार रहेको ठाँउलाई नगरपालिकाको केन्द्र बनाइएको छ । यो नगरपालिका 2068 साउन 1 देखि लागू हुने गरी बनाइएको हो तर कार्यन्वयनमा हाल 2071 जेष्ठ 4 देखि आएको हो । यसलाई नगरपालिका घोषणा गर्दा कावासोती, शिबमन्दिर, पिठौली र अग्यौली गाउँ विकास समितिहरू समावेश गरिएका हुन् । कावासोती नगरपालिकामा 14,104 घरधुरि छन । आर्थिक वर्ष 2068/69को बजेटमार्फत् मुलुकमा 41 नयाँ नगरपालिका थपिंदा कावासोती पनि नगरपालिका बनेको हो ।
कावासोती नगरपालीकाले नवलपुर क्षेत्रको प्रशासनिक सदरमुकामको रूपमा कार्य गर्दै अाएको छ। पहिले नवलपरासी जिल्लाको पूर्वी भेग का जनतालागि सम्पूर्ण प्रशासनिक कार्यहरू प्रशासनद्वारा, मालपोत, जिल्ला ट्राफीक प्रहरी कार्यालय, र्इत्यादीले गर्दै अाएको छन्। बढ्दो जनसङ्ख्या र विकास निर्माणका कार्यहरूले यो शहर छिटोछिटो अघि बढ्दै अार्इरहेको छ। ब्यापार ब्यवसाय, शिक्षा, स्वास्थ्य सुविधा लगायत विषयवस्तु यस क्षेत्रको पहुचको स्तर अर्थात् गुणस्तरीय जीवन दर्शाउँछ।
यो शहर, नवलपुर जिल्लाको मुटुमा रहेको एक सुन्दर शहर हो। यसलार्इ हरीयाली शहर भनेर पनि चिनिन्छ, यसको लगभग 60 प्रतिशत जमिन जंगलले ढाकेको छ, जस्ले गर्दा यहाँका मानिसहरू स्वस्थानबाट स्वच्छ हावा, पानी तथा अावस्यक स्टफ प्राप्त गर्दछन्। यसको पूर्वी तथा दक्षीणी सिमानामा चितवन राष्ट्रिय निकुञ्ज रहेको छ।
कावासोती, शिबमन्दिर, पिठौली, अग्यौली र कुमारवर्ती गाविसहरूलाई मिलाएर कावासोती नगरपालिका बनाइएको हो । त्यसैले बि.स.2068 को जनगणना अनुसार यी ठाउँहरूको जनसङ्ख्यालाई जोडेर कावासोती नगरपालिकाको जनसङ्ख्या 62,421 रहेको छ ।मानिसहरू यो शहरमा लगातार बसार्इसरार्इ गरेर भित्रदै छन्। खासगरी उत्तरी पहाडी भेगका मानिसहरू विगतका 30-40 वर्षदेखी ठूलो संख्यामा बसार्इसरार्इ गरेर अार्इरहेका छन्।कावासोती नगरपालीकाको अाधिकारीक वेवसार्इट अनुसार निम्नलिखीत जनसङ्ख्या छःपुरूष: 28,616महिला: 33,805जम्मा: 62,421जम्मा घरसंख्या: 14,104जम्मा जमीन: 114 वर्ग कि.मि.वडा संख्या: 17
पूर्व: देवचुली नगरपालिका र चितवन राष्ट्रिय निकुञ्जपश्चिम: मध्यबिन्दु नगरपालिकाउत्तर: धाैवादी गा.वि.स.दक्षिण: चितवन राष्ट्रिय निकुञ्ज र नारायणी नदी
ब्राम्हण, क्षेत्री, थारू, मगर, तामाङ, नेवार, कुमाल, गुरूङ्ग, बोटे, मुसहर, कामी, दमार्इ, र्इत्यादी।
मुख्यः हिन्दुअन्यः बाैद्ध, ख्रिष्टीयन, मुस्लीम, र्इत्यादी।
यहाँको स्थानीय कला संकृती तथा ब्यापार लगायतका कुराहरू प्रचारप्रसार गर्न तथा ताजा राष्ट्रिय तथा स्थानीय समाचार प्रसारणकालागि यहाँ, केही रेडियो तथा टेलिभिजन स्थापना भएका छन्।
