गोपालप्रसाद रिमाल नेपाली साहित्यमा प्रगतिवादी साहित्यकारका रूपमा चिनिन्छन् । काठमाडौंको लगनटोलमा जन्मिएका गोपालप्रसाद रिमाल निकै प्रतिभावान् व्यक्तिका रूपमा परिचित छन् । उनको "आमाको सपना" कृतिका लागि उनलाई 2020 सालको मदन पुरस्कार प्रदान गरिएको थियो । उनी वि.सं.2030 मा त्रिभुवन पुरस्कारबाट पनि सम्मानित भए । छन्दमा लेख्ने परम्परालाई तोडेर गद्यमा कविता लेखेको हुनाले उनी क्रान्तिकारी कविका रूपमा पनि परिचित छन् । थोरै लेखेर धेरै जस कमाउनेमा उनी पनि एक हुन् ।
रिमालको जन्म वि.सं. 1974 जेठ 18 गते लगनटोल, काठमाडौंमा भएको थियो। उनको बुवाको नाम उमाकान्त रिमाल हो। 
उनी वि.सं 1991 सालको प्रवेशिका परिक्षाको बोर्ड प्रथम हुन । उनले प्रमाणपत्र तहसम्मको अध्ययन गरे ।
रिमालको प्रकाशित रचना वि.सं. 1992मा शारदामा "प्रति" शीर्षकको कवितालाई मानिन्छ।
उनको निधन वि.सं. 2030 कार्तिक 8 गते काठमाडौंमा भएको थियो।
1) मसान 2) यो प्रेम 3) आमाको सपना उनको मसान समकालिन साहित्यमा चर्चित नाटक हो। आमाको सपना कवितासंग्रह लगायतका उनका विभिन्न कृतिहरू प्रकाशित छन्। चर्चित नेपाली गीत " रातो रगत र चन्द्र सूर्य जंगी निशान हाम्रो "  यिनैले लेखेका हुन्।
1) वि.सं. 2019 को मदन पुरस्कार आमाको सपना का लागि प्राप्त2) वि.सं. 2030 मा 'त्रिभुवन पुरस्कार' प्राप्त
