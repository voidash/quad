मेगान डेनिस फक्स, एक अमेरिकी अभिनेत्री र मोडल हुन । मेगानले आफ्नो अभिनय क्यारियरको शुरूआत सन् 2001 मा कयौं सानो-सानो टेलिभिजन र फिल्मी भूमिका बाट गरिन् । सन् 2004 मा, कंफेशंस अफ अ टीनेज ड्रामा क्वीनमा एउटा भूमिकाबाट उनी आफ्नो फिल्मी करियरको शुरूआत गरेकी थिइन् । सन् 2007 मा, ट्रांसफर्मर्स नामक चलचित्रमा शिया लाबेयोफ अभिनीत पात्रको प्रेमिका, मिकाएला बेंसको रूपमा अभिनय गरिन् जुन उनको करियरको ब्रेकआउट भूमिका बन्यो । यसै अभिनयले गर्दा उनलाई टीन चॉइस अवार्ड्सको विभिन्न विधामा नामांकन गराउन सफल भयो । मेगान फक्सले सन् 2009 मा यसै चलचित्रको अर्को सिरिजमा काम गरिन् । सन् 2009 को अन्तमा मेगानले, जेनीफर'स बॉडी नामक चलचित्रमा नाममात्रको मुख्य पात्रको रूपमा अभिनय गरिन् ।
मेगानलाई युवाहरुको यौन प्रतीक मानिन्छ जसले गर्दा उनी पटक-पटक पुरुषहरुको पत्रिकाको "हट" सूचिमा रहने गर्छिन । उनलाई म्याक्सिम म्यागजिनको वर्ष 2007, 2008 र 2009 मा प्रत्येक वर्षको हट 100 को सुचिमा राखेको थियो । म्याक्सिम हट 100 को सूचीमा क्रमशः #18, #16 र #2 मा उनलाई सूचीबद्ध गरिएको थियो जबकी अर्को एफएचएमको पाठकहरुले उनलाई बर्ष 2008 को "विश्वको सबैभन्दा कामुक महिला" को रुपमा छानेका थिए । उनलाई सन् 2008 मा मुभीफोनको "द 25 हटेस्ट एक्टर्स अन्डर 25" को सूचीमा प्रथम स्थान प्रदान गरिएको थियो ।
मेगान फोकस आयरिश, फ्रांसीसी तथा मूल अमेरिकी वंशको वंशज छिन । उनको जन्म ओक रिज, टेनेसीमा डार्लिन टोनाचियो र फ्र्यान्कलिन फक्सको छोरीको रूपमा भएको थियो । फक्सको एउटा दिदि छिन । मेगान सानै हुँदा उनको बुबा-आमाको सम्बन्ध बिच्छेद भएको थियो त्यसपछि उनी र उनको दिदिको पालन-पोषण उनको आमा र उनको सौतिने बुबाले गरेका थिए । फक्स तबसम्म आफ्नी आमा सँग रहिन जब सम्म उनले पर्याप्त धन जम्मा गरेकी थिइनन् ।फक्सले किंग्स्टन, टेनेसीमा पाँच बर्षकै उमेरमा नाटक र नृत्यमा प्रशिक्षण लिन सुरु गरेकी थिइन् । उनी त्यहाँ रहेको एउटा सामुदायिक केन्द्रमा नृत्य कक्षामा भाग लिएर किंग्स्टन एलिमेंटरी स्कूलको गायन -दल र किंग्स्टन क्लिपर्सको पौडी-दलमा सामेल भएकी थिइन् । 10 बर्षको उमेरमा सेंट पीटर्सबर्ग,फ्लोरिडा गए पश्चात पनि मेगान फक्सले आफ्नो प्रशिक्षण जारी राखेकी थिइन् । जब उनी 13 बर्षकी भइन्, फक्सले हिल्टन हेड, साउथ क्यारोलाईनामा वर्ष 1999 को अमेरिकन मॉडलिंग एण्ड ट्यालेन्ट कान्वेन्शनमा कयौं पुरस्कार जिते पश्चात मॉडलिंग शुरू गरिन् । मेगानले आफ्नो माध्यमिक विद्यालयको शिक्षा प्राप्त गर्नका लागि मॉर्निंगसाइड एकेडमी नामक एउटा निजी क्रिश्चियन विद्यालयमा भर्ना लिएको थिइन् र उनी सेंट लुसी वेस्ट सेंटेनियल हाईस्कूलबाट आफ्नो उच्च विद्यालयको शिक्षा पुरा गरेकी थिइन् । यद्यपि त्यस समयमा उनी भर्खर 17 बर्षकी थिइन् तर पनि करेसपोंडेंसको माध्यमबाट उनलाई त्यस विद्यालयबाट उत्तीर्ण गरिएको थियो ।


