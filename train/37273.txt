श्यामाचरण लाहिडी अठारौं शताब्दीका उच्च कोटीका सन्त हुनुहुन्थ्यो । उहाँले सद्गृहस्थको रुपमा यौगिक पूर्णता प्राप्त गर्नुभएको थियो । उहाँको जन्म बंगालको नदीया जिल्लाको प्राचीन राजधानी कृष्णनगर नजिकैको धरणी नामक गाउँमा सम्भ्रान्त ब्राह्मण परिवारमा भएको थियो । उहाँको पठनपाठन काशी मा भयो । उहाँले बंगाली संस्कृत लगायत अंग्रेजी पनि पढ्नुभएको थियो । जिविकोपार्जनका लागि सानै उमेरमा उहाँले सरकारी कामकाज गर्न थाल्नुभयो । उहाँ दानापुरको मिलिटरी अकाउन्ट अफिसमा हुनुहुन्थ्यो । केही समयको लागि उहाँलाई रानिखेत काजमा पठाइयो । यहीं नै उहाँलाई गुरुदर्शन र गुरुदीक्षा प्राप्त भयो ।
उहाँ का तीन प्रमुख शिष्य हरु युक्तेश्वर गिरी, स्वामी प्रणवानन्द र केशवानन्द ज्यूले यो कुरा प्रकाश पार्नुभएको थियो । परमहंस योगानन्द ज्यूले आफ्नो आत्मकथा मा उहाँलाई बाबा भन्नुभएको छ । उहाँले गुरुदीक्षा लिएपनि गृहस्थमै रहेर गुरुको आज्ञा पालन गर्दै क्रियायोगको दीक्षा आफ्ना शिष्य हरुलाई दिनुभयो ।
सन् 1880 मा उहाँ पेन्शन लिएर काशी आउनुभयो । उहाँले गीतामा दिएको व्याख्या आजपनि शिर्ष स्थानमा छ । उहाँले वेदान्त, वैशेषिक, सांख्य, योगदर्शन र अन्य संहीताहरुको व्याख्यापनि प्रकाशित गर्नुभएको छ । उहाँको प्रणालीको सबैभन्दा ठूलो विशेषता यो थियो कि गृहस्थ मनुष्य पनि योगाभ्यासद्वारा चीरशान्ति प्राप्त गरी योगको उच्चतम शिखरमा आरुढ हुन सक्दछ । धर्मको सम्बन्धमा कट्टर नभएपनि उहाँले आजिवन प्राचिन राजनिति र मर्यादालाई पालन गरिरहनुभयो । शास्त्रमा उहाँको अटुट विश्वास थियो ।
जब उहाँ रानिखेतमा हुनुहुन्थ्यो उहाँले यहाँका पहाडहरुमा ऋषिमुनिहरु तपस्या गर्छन् भन्ने सुन्नुभयो र उहाँहरुको दर्शन गर्ने इच्छा जागृत भयो । यही शिलशिलामा उहाँ एकदिन अफिसको काम छिटै सकेर द्रोणगिरी को उकालो लाग्नुभयो । पहाड चढ्दै जाँदा रात पनि पर्दै गयो र उहाँ एउटा खुला स्थानमा पुग्नुभयो जहाँ एकादुइ गुफाहरु थिए । त्यहीं एउटा गुफामा एकजना अत्यन्त तेजस्वी पुरुषलाई देख्नुभयो र ती पुरुषले उहाँलाई गुफातिर उहाँको नाम लिएर बोलाउनुभयो र भन्नुभयो “श्यामाचरण मैले नै तिमीलाई यहाँ बोलाएको हुँ, रानिखेतमा सरुवा पनि मैले नै गरेको हुँ ” । लाहिडी महाशय त चकित हुनुभयो । त्यसपछि गुरुले उहाँलाई पूर्वजन्मको वृत्तांत बताएर शक्तिपात गर्नुभयो र उहाँको अन्तरचेतना जागृत गराउनुभयो र उहाँलाई क्रियायोग को दीक्षा दिनुभयो ।
क्रियायोगको विधि केवल दिक्षित साधकहरुलाई मात्रै बताइन्छ । यो प्रक्रिया नितान्त शास्त्रगत छ र यसको कुन्जी गीता हो । गीतामा कर्मयोग साँख्ययोग आदिको यति विशिष्ट व्याख्या छ कि यसलाई धर्मले कुनै असर गर्दैन । यसैले उहाँका भक्तहरु सबै धर्मानुयायीहरु छन् । हिन्दु मुसलमान कसैलाई भेद नगरी यो दिक्षा उहाँले प्रदान गर्नुभएको छ ।
लाहिडी महाशयको प्रवचनहरुको पूर्ण अंश प्राप्त छैन किन्तु गीता उपनिषद् संहीता इत्यादिका व्याख्याहरु उपलब्ध छन् । 66 बर्षको उमेरमा उहाँले सन् 1895 26 सेप्टेम्बरमा वनारसमा महासमाधि लिनुभयो ।
https://ne.wikipedia.org/wiki/%E0%A4%AA%E0%A4%B0%E0%A4%AE%E0%A4%B9%E0%A4%82%E0%A4%B8_%E0%A4%AF%E0%A5%8B%E0%A4%97%E0%A4%BE%E0%A4%A8%E0%A4%A8%E0%A5%8D%E0%A4%A6
