नवलपुर नेपालको मध्यमाञ्चल विकास क्षेत्र, बागमती अञ्चलको सिन्धुपाल्चोक जिल्लामा अवस्थित एक गाउँ विकास समिति हो। नवलपुर गाविस जिल्लाको मध्य भागमा पर्दछ। जिल्ला सदरमुकामबाट 4 कोष दुरी टाढा पर्ने यस गाविसको कुल क्षेत्रफल 16.48 वर्ग किलोमिटर छ। नवलपुरको पूर्वमा कुन्चोक पश्चिममा ज्यामिरे, शिखरपुर उत्तरमा सिम्पालकाभ्रे र दक्षिणमा बाडेगाउँ पर्दछ। नवलपुर थुम अन्तर्गत पर्ने यस गाविसमा औसत हावापानी पाइन्छ। यस गाविसमा तामाङ जाति तथा योल्मोली लामा जातिको बाक्लो बसोबास छ। गाविसका अधिकांश मानिसहरू कृषिमा र अन्य मानिसहरू व्यापार व्यावसाय तथा नोकरीमा व्यस्थ हुने गर्दछन्। यहाँको प्रमुख कृषिबालीमा धान गहुँ मकै तथा कोदो पर्दछ। निर्वाचन क्षेत्र नम्बर 2 अन्तर्गत पर्ने यस गाविसमा 2058 सालको जनगणना अनुसार कुल 727 घरपरिवार मध्ये कुल जनसङ्ख्या 3647 थियो। 

