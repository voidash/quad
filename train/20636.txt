ल्यान्डन डोनोभान अमेरीकी फुटबल दुनियाँमा चौध बर्ष तहल्का मच्चाएका तथा फुटबलमा आफ्नो कुशलताका कारण आफ्नो राष्ट्रिय टिमलाई सफलताको शिखरमा पुर्याउन सफल वजनदार खेलाडीको नाम हो ।आक्रामक मिड फिल्डर डोनोभान राष्ट्रिय टोलीका सर्वाधिक गोलकर्ता पनि हुन । अमेरीकी फुटबल इतिहाँसकै सर्वाधिक लोकप्रिय खेलाडीका रूपमा चिनिने डोनोभानले यु-17,यु-20,यु-23 र सिनियर राष्ट्रिय टोलीमा कहिल्यै विर्सन नसकिने छाप छोडेका छन । उनले आफ्नो जादुयी खेलबाट जर्मनी र बेलायतमा पनि प्रशंसकको हुल नै बनाएका छन । बुन्डेस लिगा क्लब बायर लिभरकुसेन र बायर्न म्युनिख हुँदै इंग्लिस प्रिमियर लिग क्लब इभर्टन पनि डोनोभानलाई भित्र्याउन पछी परेनन । इभर्टनमा रहँदा उनको चर्चा चुलिएको थियो । 2002, 2006 र 2010 विश्वकपमा टिमका लागि खेलेका डोनोभान 2002 फिफा विश्वकपमा गरिमामय फिफा उत्कृष्ट युवा खेलाडीको पुरस्कार जित्न सफल भएका थिए भने अमेरिकालाई क्वार्टरफाइनलमा पुर्याउन उनको योगदान स्मरणीय रह्यो । यसरी उनले फुटबल प्रेमीका बिच अमिट छाप छोडेका छन ।
