खैबर पख्तुनख्वा पाकिस्तानको चार प्रशासकिय प्रदेशहरूको एक भाग हो जुन पाकिस्तानको उत्तर-पश्चिम क्षेत्रमा रहेको छ जुन अफगानिस्तानको र पाकिस्तानको सिमान क्षेत्रको रुपमा रहेको छ । यस प्रदेशलाई पहिला उत्तर-पश्चिम प्रदेशको नामले चिनिन्थ्यो भने सन् 2010 मा पाकिस्तान सरकारले प्रदेशको नाम खैबर पख्तुनख्वामा परिवर्तन गरिएको थियो । खैबर पख्तुनख्वा जनसङ्ख्या र अर्थतन्त्रका अाधारमा पाकिस्तानकै सबैभन्दा तेस्रो ठूलो प्रदेशको रुपमा रहेको छ भने भौगोलिक अवस्थाका अनुसार सबैभन्दा सानो प्रदेश हो । पाकिस्तानमा खैबर पख्तुनख्वा पञ्जाब, बलुचिस्तान, आजाद कश्मीर, गिल्गित-बाल्तिस्तान, र इस्लामाबादसँग सिमान जोडिएको छ । यो प्रदेश पाकिस्तानको कुल अर्थतन्त्रको 10.5 प्रतिशत अर्थतन्त्र धानेको छ भने कुल जनसङ्ख्याको 10.5 प्रतिशत मानिसहरूको घर हो । यस प्रदेशमा मुख्यतया पश्तुन जनजातिहरू बसोबास गर्छन् । यो प्रदेश प्रचिन गान्धार राज्यको एक भाग थियो । 
खैबर पख्तुनख्वाको वास्तविक अर्थ खैबर पठान जनजातिको अाधिकारिक भूमि हो जसमा पख्तुनख्वाले पठान जातीको भूमिको अर्थ दिन्छ । केही विद्वानहरूका अनुसार खैबर पख्तुनख्वाको अर्थ "पठानको संस्कृति र समाज" हो । यो प्रदेश भारतीय साम्राज्यबाट उत्तर-पश्चिमका पर्ने भएकाले पहिला यस प्रदेशलाई ब्रिटिस्टहरूले उत्तर-पश्चिम सिमाना प्रदेशको नामले चिनिन्थ्यो । पाकिस्तानको स्वतन्त्र पछि पनि यस प्रदेसको नाम परिवर्तन गरिएको थिएन तर पठान राष्ट्रिय पार्टी र अवामी राष्ट्रिय पार्टीले यस प्रदेशको नाम पख्तुनख्वा राख्न सुझाव दिइएको थियो । पाकिस्तानका अन्य प्रदेशको नाम त्याहाँ बसोबास गर्ने मानिसको जनजातिको नामले राखिएको हुँदा यस प्रदेशलाई पनि पठान जनजातिले पख्तुनख्वा राख्न जोड गरेका थिय । 
यस प्रदेशको सन् 2011 को अनुमानित जनसङ्ख्या लगभग 27.5 मिलियन रहेको छ जुन सन् 1998 को जनगणनाको भन्दा 51.6 प्रतिशतले बढेको छ । यो शहरमा बसोबास गर्ने जनजातिहरू मध्य सबैभन्दा धेरै सङ्ख्या पठान जातीहरू रहेका जसले यस प्रदेशमा शताब्दीअौँ देखि बसोबास गर्दै अाएका छन् । यस शहरमा 1.5 हाराहारीमा अफगानी सरणार्थीहरू पनि रहेका छन् । यस प्रदेशमा अन्य जनजातिहरू जस्तै ताजिक, हजारस र अन्य जनसमुदाय पनि बसोबास गर्दै अाएका छन् । 
सन् 1998 को राष्ट्रिय जनगणना अनुसार यस प्रदेशको कुल जनसङ्ख्या 17 मिलियन रहेका छन् जसमध्य 52% पुरुष र 48% महिलाहरू रहेका छन् ।
पेशावर यस शहरको प्रमुख र सदरमुकाम शहर हो । यो शहर खैबर पख्तुनख्वाकै सबैभन्दा धेरै जनसङ्ख्या भएको शहर हो जसले प्रदेशकै अाठ भागमा एक भाग जनसङ्ख्या अोगटेको छ ।
क्रिकेट खेल यस प्रदेशकै सबैभन्दा लोकप्रिय खेल हो । यस प्रदेशबाटै पाकिस्तानका उत्कृष्ट खेलाडीहरू जस्तै- उमर गुल, युनिस खान, फकर झमान, शाहिद आफ्रिदी अादि खेलाडीहरू यहि प्रदेशका हुन् । खैबर पख्तुनख्वा धेरै विश्व स्तरीय स्क्वास खेलाडीहरुको जन्म स्थल हो जसमा हशीम खान, कमार जमान, जहङ्गर खान र जनशर खान रहेका छन् ।
