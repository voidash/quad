खड्का वा खँड्का नेपालको विभिन्न स्थानहरूमा बसोबास गर्ने हिन्दू धर्मावलम्बी विशेषतया नेपाली क्षेत्रीहरूको थर हो । उनीहरू आर्य समुदायका हुन् । प्राय सतारुढ क्षेत्रीय वर्गका रुपमा जमिनदार, मुखिया, काजी, जिम्मल र पञ्च जस्ता उच्च पदस्थ पारिवारिक वर्ग हुन् । 
ऐतिहासिक कथन अनुसार खड्का गोरखा राज्यको राजाहरू भएको देखिन्छ । राजा द्रव्य शाहले खड्काहरूको राज्यमाथि मगर सेना र स्थानियहरूको सहयोगले हड्पेका थिए । कालिकोटे खड्काहरू पनि कालिकोट राज्यका राजा भएका र उक्त राज्यबाट उनीहरूको नाम कालिकोटे निर्धारित भएको हो ।
खड्काहरू विभिन्न प्रकारका छन् । कालिकोटे खड्का, पुँवर खड्का, लकाई खड्का, खबतरी खड्का, खुलाल खड्का, महाराजी खड्का, बुढथापा खड्का, पाल्पाली खड्का, सुबेदी खड्का, आठभैया खड्का, महाराउत खड्का, लामिछाने खड्का, बरभैया खड्का, आदि खड्का प्रकारहरू हुन् ।
कालिकोटे खड्काहरू अन्य कालिकोटेझैं आत्रेय गोत्रका हुन् । उनीहरू ऐतिहासिक कालिकोट राज्यका राजा हुन् । उनीहरूमध्ये केहीले आफ्नो थर कालिकोटे मात्र लेख्छन् ।
पुँवर खड्काहरू कपिल गोत्रका हुन् ।
खुलाल खड्काहरू अन्य खुलालझैं धनञ्जय गोत्रका हुन् ।
लकाईं खड्काहरू भारद्वाज गोत्रका हुन् ।
खबतरी खड्काहरू अन्य खपतरीझैं कौशिक गोत्रका हुन् ।
