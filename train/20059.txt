कपिलदेव खनाल वि.सं. 2041÷11÷3 मा नुवाकोट जिल्ला नर्जामण्डप गाउँ विकास समिति वडा नं. 3 बञ्चरेमा जन्मुनभएको हो । 	नुवाकोटमा रही पत्रकारिता गर्दै आउनुभएको कपिलदेव खनाल हाल राष्ट्रिय समाचार समिति र इमेज च्यानलको जिल्ला समाचारदाता हुनुहुन्छ । त्यस्तै नुवाकोटको विदुर नगरपालिका वडा नं. 4 विदुर नगरपालिका रोडमा स्टशेन रहेको 88.4 मेगाहर्जमा रेडियोे त्रिशुलीका अध्यक्ष, रसुवा जिल्ला धैबुङ्ग गाउँ विकास समिति वडा नं. 7 कालिकास्थान घुम्तीबजारमा स्टेशन रहेको रेडियो गोसाइँकुण्ड 96.5 मेगाहर्जका अध्यक्ष र नुवाकोटबाट सबै सोमवार प्रकाशन हुने इमेज साप्ताहिकका प्रकाशक हुनुहुन्छ । 	कथा, कविता, गीत, गजल, मुक्तक, हाइकु लेख्नुहुने कपिलदेव खनालको लेखनी र लगानीमा एउटा गीत र एउटा गजल रेकर्ड भएर बजारमा आएका छन् । 2059 सालमा प्रतीक्षा कविता संग्रह र 2060 सालमा विरामी देश हाइकु संग्रह उहाँको प्रकाशन भएका छन् । 	पत्रकारितामा आरआर क्याम्पसमा डिग्रीमा अध्ययरत कपिलदेव खनालले 2057 सालमा जन्मथालोमा साप्ताहिक भित्ते पत्रिका प्रकाशन गर्नुभएको थियो । समाचारमुलक साप्ताहिक भित्ते पत्रिका चँदनीबाट सुरु भएको पत्रकारिताको अभ्यास आजसम्म जारी छ । 	कपिलदेव खनालले 2068 सालमा नेपाल फोटो पत्रकार क्लवले आयोजना गरेको राष्ट्रिय फोटो प्रतियोगितामा समाचार तर्फ प्रथम स्थानको उपाधी हासिल गर्नुभएको छ । त्रिशुली नदीको तुइनमा दैनिक घिर्नीमा झुण्डिएर विद्यालय र घर ओहोरदोहोर गर्ने विद्यालयका बालबालिको फोटो प्रथम भएको थियो । त्यस्तै 2068 सालमा नेपाल पत्रकार महासंघ नेपाल टेलिभिजन प्रतिष्ठानले कपिलदेव खनाललाई जोखिमपुर्ण पत्रकारिता पुरस्कार प्रदान गरेको छ । नुवाकोटको घ्याङ्फेदी गाउँ विकास समितिका झण्डै चार हजार महिला भारतको यौन बजारमा विक्रि भइसकेको र छोराले आमालाई यौन बजारमा विक्रि गरेको इमेज च्यानलमा प्रशारण भएको टेलिभिजन रिपोर्टका आधारमा खनाललाई जोखिमपुर्ण पत्रकारिता पुरस्कार प्रदान गरिएको थियो । 	कपिलदेव खनालको सम्पर्क मोवाइल नं. 9851093290 कार्यालय नं. 010–560456, 560789, 561678 रहेको छ ।
