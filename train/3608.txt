ब्लेज पास्कलको जन्म सन् 1623 मा फ्रान्समा भएको थियो । उनी एक प्रसिद्ध गणितीज्ञ, भौतिकशास्त्री र दार्शनिक पनि थिए । उनले तरल पदार्थमा चापका सम्बन्धमा एउटा नियम पनि प्रतिपादन गरे । उक्त नियम पास्कलको नियमका नामले संसारभर प्रसिद्ध छ । 
जुन नियम यस प्रकार छ - बन्द भाँडामा रहेको तरल पदार्थमा कुनै एक ठाउँमा चाप दिइयो भने त्यती नै चाप सबैतिर लम्ब भएर प्रसारण हुन्छ । 
यो नियम तरल पदार्थको साथै ग्यास पदार्थमा पनि लागु हुन्छ ।पास्कलको नियममा आधारित उपकरण हाइड्रोलिक प्रेस हो ।

