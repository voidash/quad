तिलविक्रम लिम्बू नेपाली साहित्यका मूर्धन्य साहित्यकार हुन् । उनी 2066 देखि 2070 सम्म नेपाल प्रज्ञा प्रतिष्ठानको कूलपति थिए।
वैरागी काइँलाको जन्म पाँचथर जिल्लाको पौवा गाउँमा विसं 1996 साउन 25 गतेका दिन भएको थियो। उनले स्नातक तहसम्मको औपचारिक शिक्षा हासिल गरेका छन्। वैरागी काइँला आयामेली आन्दोलन मार्फत साहित्य क्षेत्रमा नयाँ युगको सुरुवात गर्ने साहित्यकारको रूपमा चिनिन्छन्। यसका अतिरिक्त वैरागी काइँला ‘मन्थन साहित्य संस्था’ ‘शताब्दी काठमाडौं’ जस्ता संस्थाका सल्लाहकार रहेका थिए भने विसं 2047मा तत्कालिन राजकीय प्रज्ञा प्रतिष्ठान का सदस्य भएका थिए। वैरागी काइँला हाल नेपाल प्रज्ञा प्रतिष्ठानका कुलपतिका रूपमा कार्यरत छन्। थोरै कविता लेखेर धेरै चर्चित, अर्थित र गर्वित प्राज्ञमा दरिने 'बैरागी काँइलाको वास्तविक नाम तिल बिक्रम नेम्बाङ हो। दुरुह र विलक्षण बिम्वहरूमा भाषाको चामत्कारिक विलाश गर्ने कवि काइँला 2062-63को जनआन्दोलन का सक्रिय सहभागी हुन। वि सं 2066 देखि 2070 सम्म उनी प्रज्ञा-प्रतिष्ठान का कुलपति का हैसियतले साहित्यको विकासमा लागिपरेका छन।काँइलाले हालसालै ‘रत्नशोभा-शुभलक्ष्मी मुन्धुम पुरस्कार’ प्राप्त गरेका छन्। किरात लिम्बु जातिमा रहेको धर्मशास्त्र मुन्धुमबारे पाँचदशकदेखि निरन्तर खोज, अनुसन्धान, लिपिबद्ध गरी दर्जनभन्दा बढी कृति प्रकाशितका स्रष्टा काइँलालाई पहिलो पटक यो पुरस्कार दिइएको हो। 
वैरागी काइँलाले लिम्बू भाषा, साहित्य र इतिहासमा पनि महत्वपूर्ण योगदान दिएका छन्। वैरागी काइँलाद्वारा लिखित, सम्पादित किराँत लिम्बू भाषा, मुन्धुम् संस्कृति, इतिहास सम्बन्धि प्रकाशित कविता संग्रहहरू तथा कृतिहरू :
लाग्थ्यो मेरो हत्याले तिम्रो आयु थपिने छ तर तिमी मसँग नै किन मर्दैछौ? लाग्थ्यो बन्दूक बोकेर म सुरक्षित हुनेछु तर भयभीत अझ् तिमीसँगै बढी किन हुन्छु? 
यिनले ‘साझा पुरस्कार, ‘सिद्धिचरण काव्य पुरस्कार’ जस्ता सम्मानजनक पुरस्कार प्राप्त गरेका छन्।
