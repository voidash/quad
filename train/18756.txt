धर्मराज थापा प्रसिद्ध लोकगायक, कवि तथा प्राज्ञ थिए । उनलाई 'जनकवि केशरी'का उपनामले चिनिन्छ । उनले वि.सं. 2013 मा राजा महेन्द्रबाट 'जनकवि केशरी' उपाधि पाएका हुन् ।
धर्मराजको जन्म वि.सं. 1981 साउन 1 गते कास्की जिल्लाको बाटुलेचौरमा भएको हो। उनका पिता हर्कबहादुर र माता मनमाया थापा हुन्। उनको बाल्यकालको जन्म भुवनबहादुर हो। मध्यम परीक्षामा प्रथम गरेका थापाले लोकसाहित्यमा जीवन बिताएका छन्। उनको मृत्यु वि.सं. 2071 असोज 28 गते काठमाडौ स्वम्भुस्थित आफ्नै निवासमा भएको हो ।उनको हरियो डाँडामाथि हलो जोत्ने साथी प्रख्यात छ। प्रख्यात गायिका ज्ञानु राणा उनकै छोरी हुन्।
उनको कृतिहरू लाई मौलिक, लेखन र गायन गरी तीन प्रकारमा वर्गीकरण गर्न सकिन्छ। मौलिक लेखनमा गीतकार र कविका रूपमा विशेष गरी चिनिन्छन् भने सङ्कलन र सम्पादनको क्षेत्रमा चाहिँ उनको क्षेत्रको लोकभाका, लोकध्वनि र लोकसाहित्य हो। प्रारम्भिक चरणदेखि हालसम्म उनका कृतिगत रचनाहरू:1. रत्न जुनेली2. बनचरो3. पहाडी सङ्गीत4. कालीको लहर5. विलौना6. कोसेली7. तिलोत्तमाको भेल8. बत्तीमुनी अँधेरो9. रानी पोखरी10. पृथ्वीको दिव्य अर्ती11. निर्वाचन लहर12. मेरो नेपाल भ्रमण13. श्री 5 महेन्द्रको सवाई14. भेटघाट 15. गोल सिमल16. गण्डकीका सुसेली17. दिव्य चौतारी18. मङ्गली कुसुम19. हाम्रो लोकगीत20. नेपाली लोक साहित्यको विवेचना 21. हिमालको आँसु 22. मिर्मिरेको रन्को23. सगरमाथाको सेरोफेरो24. लोक साहित्यको घेरामा लमजुङ25. मुक्तिनाथ दर्शन26. चितौन दर्पण27. तनहुँ फूलबारी28. नीलकण्ठयात्रा 29. मेरो नेपाल भ्रमण
उनले मङ्गली कुसुम नामक ग्रन्थको लागि पद्य विधामा मदन पुरस्कार 2025 प्राप्त गरेका हुन् भने श्रव्य-पाठ्य विभिन्न माध्यमबाट आधा शताब्दीभन्दा लामो अवधिसम्म नेपाली भाषाको सेवा गरी नेपाली वाङ्गमयको श्रीवृद्धिमा बहुमुखी विशिष्ट योगदान गरेवापत वि.सं. 2057 सालमा जगदम्बाश्री पुरस्कार प्राप्त गरेका हुन्। त्यसबाहेक वि.सं. 2025को इन्द्रराज्य लक्ष्मी पुरस्कार, वि.सं. 2013 र वि.सं. 2031मा शुभ राज्याभिषेक पदक, वि.सं. 2041मा लोक साहित्य पुरस्कार, रत्नश्री स्वर्ण पदक आदि सम्मान पाएका छन्।
