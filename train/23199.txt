पैयूं गाउँपालिका नेपालको एक पहाडी गाउँपालिका हो । नेपालमा 744 स्थानीय तह लागू हुँदा पर्वत जिल्लामा साविकका टकलाक, त्रिवेणी, बेहुलीबास, हुवास, सरौंखोला र भोर्ले गाउँ विकास समितिहरूलाई समेटेर पैयूं गाउँपालिका बनाइएको हो । पैयूं गाउँपालिकाको कूल जनसङ्ख्या 15,381 रहेको छ । यसको क्षेत्रफल 42.65 वर्गकिलोमिटर रहेको छ । यस गाउँपालिकाको केन्द्र साविकको हुवास गाविसको कार्यालयमा राखिएको छ । यस गाउँपालिकालाई 7 वडामा विभाजन गरिएको छ । यस गाउँपालिकाको सिमाना पूर्वमा स्याङ्जा जिल्ला, पश्चिममा विहादी गाउँपालिका, उत्तरमा महाशिला गाउँपालिका तथा दक्षिणमा स्याङ्जा जिल्लासम्म फैलिएको छ । 
