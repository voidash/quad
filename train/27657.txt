कनकाई उच्च माध्यमिक विद्यालयको स्थापना वि.सं. 2015 सालमा भएको हो। स्थापना कालमा यसको नाम सरस्वती प्राथमिक विद्यालय, सुरुङ्गा थियो। जनमेजय अधिकारीका गाई कटेरो नै यसको स्थापना कालको विद्यालय भवन थियो। यस माध्यमिक विद्यालय स्थापना कालका प्रधानाध्यापक दलबहादुर थापा थिए। कनकाई नगरपालिका हुनुपूर्व यो उच्च माध्यमिक विद्यालय झापा जिल्लाको सुरुङ्गा गा.वि.स. वार्ड नं.5 मा पर्दथ्यो भने अहिले कनकाई नगरपालिका वडा नं.3 मा पर्दछ। यो सामुदायिक विद्यालय हो। वि.सं. 2021 सालमा अनिवार्य निशुल्क शिक्षा लागु भएपछि यसको सञ्चालनको जिम्मा तत्कालीन सुरुङ्गा गाउँ पञ्चायतले लियो। त्यसबेला यसको नाम अनिवार्य निशुल्क प्राथमिक पाठशाला केन्द्र नं 1 थियो।
2025 सालमा कनकाई जुनियर हाइ स्कुलको स्वीकृति पाएर कक्षा 6, 7, र 8 को अध्ययन अध्यापन प्रारम्भ भयो । जुनियर हाइ स्कुल भएपछि सो तहतर्फ कृष्णप्रसाद दहाल हेड मास्टरमा नियुक्त हुनुभयो भने सहायक शिक्षकमा कोमलप्रसाद पोखरेल र चन्द्रशेखर बोस नियुक्त हुनुभयो । 2025 देखि 2029 सम्म प्रथमिक तहमा 1-5 र जुनियर हाइ स्कुलमा 6-8 को पढाइ सञ्चालन भयो । त्यसबेला सानो तिन कोठे काठको बेरा र एजबेस्टरको छानु भएको भवन जन श्रमदानद्वारा निर्माण गरिएको थियो । भुइँ ढलाई गर्ने खर्चको अभावले बालुवामा सिट राखेर सारै दुःखले पढ्रने पढाउने काम हुन्थ्यो । 
2029 मा नयाँ शिक्षा लागु भएपछि यस विद्यालयकाे स्तर घटेर निम्न माध्यमिक तहसम्म मात्र रहेकाे देखिन्छ । त्यसबेला यस विद्यालयकाे नाम कनकार्इ निम्नमाध्यमिक विद्यालय रहेकाे र कक्षा 7 सम्म मात्र पढाइ हुने गरेकाे थियाे । यसमा कक्षा 7 उत्तीर्ण गर्ने विद्यार्थीहरू कक्षा 8,9,10 पढ्न काेही घैलाडुब्बा जान्थे भने काेही शनिश्चरे जान्थे । त्यसबेला भवनकाे अवस्था निकै नाजुक थियाे । एजबेस्टरकाे छानाे र काठकाे बेरा भएकाे एउटा तिनकाेठे भवन थियाे । तत्कालीन प्रधानपञ्च गणेशप्रसाद पाेखरेलद्वारा प्रदान गरिएका 25 जाेडी सखुवाका फर्निचरबाट दुखंसुखं काम चलाईएकाे थियाे । बालुवै बालुवा भएकाे भुइँमा विद्यार्थीहरूलार्इ माटाे छाप्न लागाएर फर्निचर राखेर पढाउने गरेकाे थियाे ।  
यस उच्च माध्यमिक विद्यालयको मैदानमा सुरङ्गा गोल्ड कप फुटबल प्रतियोगिताको आयोजना हुने गरेको छ।

