वसन्त सिद्धिचरण श्रेष्ठद्वारा ]मा रचिएको कविता हो । कवितामा वसन्त ऋतुको महिमा र विशेषता उल्लेख गर्न खोजिएको छ । कवितामा वसन्त ऋतुको सुन्दरता, प्रकृति प्रेमको चित्रण र प्रकृतिलाई सहयोगीको रुपमा वर्णन गरिएको छ ।

समस्त माधुर्य लिएर साथमा 
छरेर सौन्दर्य विशाल विश्वमा 
बसन्त मेरो हितमा निमग्न भो
अहो!छ कस्तो रस-रागयुक्त यो!
नवीनता नाच्दछ पुष्प-पुञ्जमा
कुहू-कुहू कोकिल बोल्दछ कुञ्जमा
प्रमोदले हृद्तल पार्छ शीतल 
वसन्त मेरै हितमा छ तत्पर।
नचाइ चारैतिर पल्लवी द्रुम
बिछाइ नाना थरिका नयाँ तृण
वसन्त मेरो कति गर्छ स्वागत 
अहो!अहो!!सुन्दर यो सजावट 


