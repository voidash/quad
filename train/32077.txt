भास्कर थापा, पी.एच.डी., पी.ई. नेपाली मुलका अमेरिकी जीओ-टेक्निकल इन्जिनियर थिए । उनको महत्वपूर्ण योगदान संयुक्त राज्य अमेरिकाको क्यालिफोर्निया प्रान्तमा रहेको क्याल्डेकोट फोर्थ बोर नामक टनल सडकको डिजाइनिङ्ग हो । उनी यस शोभायमान टनल सडकको प्रमुख डिजाइनर थिए । पिटर्सवर्गको कारनेजी मेलन विश्वविद्यालयबाट एम.एस. र बी.एस. डिग्री प्राप्त गरेका उनले क्यालिफोर्निया विश्वविद्यालयबाट जीओ-टेक्निकल इन्जिनियरिङ्गमा पि.एच.डी.प्राप्त गरेका थिए । 
