2046 सालको जनआन्दोलन पश्चात् पञ्चायती व्यवस्थाको अन्त्य भयो। त्यसपछि गठीत संविधान सुधार सुझाव आयोगले करिव 8 महिना लगाएर यो संविधानको निर्माण गरेको थियो। तत्कालिन राजा बीरेन्द्र बाट यसको घोषणा 2047 कार्तिक 23 गते भएको थियो। नेपालको अन्तरिम संविधान 2063 लागू भएपछि यो संविधान खारेज भएको हो।
2046 चैत्र 26मा बहुदलिय प्रजातन्त्रको स्थापना भएपछि तत्कालीन राजा बीरेन्द्रबाट 2047 बैशाख 8 गते “संविधान सुधार सुझाव आयोग” श्री बिश्वनाथ उपाध्यायको अध्यक्षतामा गठन भएकोमा निजले कार्यगर्न अस्वीकार गरेका थिए । 2047 जेठ 16मा तत्कालिन सर्वोच्च अदालतका न्यायाधीस बिश्वनाथ उपाध्याय अध्यक्ष तथा सुर्यनाथ उपाध्याय सचिव रहेको 9 सदस्यीय “संविधान सुझाव आयोग” गठन भएको थियो । उक्त आयोगले संविधान मस्यौदा तत्कालीन प्रधानमन्त्री कृष्णप्रसाद भट्टराईको समुपस्थितिमा 2047 भदौ 25मा राजा समक्ष पेश गरेको थियो । संविधान मस्यौदा ग्रहण गरे लगत्तै सोही दिन उक्त मस्यौदा राजाबाट प्रधानमन्त्री कृष्णप्रसाद भट्टराई लाई हस्तान्तरण भएको थियो । 2047 कार्तिक 23 गते राजा बीरेन्द्रबाट उक्त संविधान घोषणा भई जारी भएको थियो । 23 भाग 133 धारा र 3 अनुसुची रहेको उक्त संविधानमा 13 वटा मौलिक हकहरू तथा 16 वटा राज्यका नितिहरू थियो । कार्यकारीणी अधिकार राजामा थियो । दुई सदनात्मक ब्यबस्था थियो । तल्लो सदन प्रतिनिधी सभामा 205 क्षेत्रबाट निर्वाचित 205 सदस्य रहने ब्यबस्था थियो । राष्ट्रिय सभामा 60 जना सदस्यहरू ह्ुन्थे जसमाकानुनमा ब्यबस्था भएबमोजिम एकल संक्रमणिय मतको आधारमा 35 सदस्यहरू निर्वाचित हुने ब्यबस्था थियो जसका कम्तीमा 3 महिला साथै 10 जना राजाबाट मनोनित सदस्य हुन्थे । अर्थ, सशस्त्र प्रहरी तथा नेपाली सेनासम्बन्धी बिधेयक राजाको पुर्वस्वीकृति लिएर मात्र संसोधन हुन्थ्यो । मन्त्रीले राजासमक्ष तथा राज्यमन्त्रीले राजासमक्ष पद तथा गोपनियताको सपथ ग्रहण गर्नु पथ्र्यो । भाग 14को धारा 101मा लोक सेवा आयोगको ब्यबस्था थियो भने धारा 102मा काम कर्तब्य र अधिकार तोकिएको थियो । भाग 12को धारा 97मा अख्तियार दुरूपयोग अनुसन्धान आयोगको ब्यबस्था थियो भने धारा 98मा काम, कर्तब्य र अधिकार तोकिएको थियो । भाग 15को धारा 103मा निर्वाचन आयोग सम्बन्धी ब्यबस्था थियो भने धारा 104मा काम कर्तब्य र अधिकार तोकिएको थियो । संबैधानिक परिषदको सिफारिसमा राजाबाट निर्वाचन क्षेत्र निर्धारण आयोग गठन गर्ने ब्यबस्था धारा 105मा थियो । धारा 106मा निर्वाचन अदालतको ब्यबस्था गरिएको थियो । भाग 13को धारा 99मा महालेखा परिक्षकको ब्यबस्था गरिएको थियो भने धारा 100मा काम,कर्तब्य र अधिकारको ब्यबस्था थियो । भाग 16को धारा 109मा महान्याधीबक्ता नियुक्ति तथा भाग 110मा काम कर्तब्य र अधिकार तोकिएको थियो । प्रत्येक सदनको कम्तीमा दुई तिहाई सदस्य उपस्थित भई उपस्थित सदस्यको दुई तिहाई सदस्यको बहुमतले संविधान संसोधन हुन सक्ने प्राबधान थियो । प्रत्येक राजनितिक दलबाट जम्मा उम्मेदवारको कम्तीमा 5 प्रतिशत महिला सदस्य हुनुपथ्र्यो । प्रतिनिधि सभाको बैठकमा उपस्थित दुई तिहाई भन्दा बढी सदस्यको बहुमतले 6 महिनासम्म संकटकालीन ब्यबस्था लागु गर्न सक्थ्यो ।
