
टोनी क्रूस जन्म 4 जनवरी 1990) जर्मन फुटबल खेलाडी हुन् जो स्पेनिस क्लब रियल म्याड्रिड र जर्मनीका लागि मध्यपंक्ति बाट खेल्दै अायका छन्।
17 बर्षको उमेरमै बायर्न म्युनिखको वरिष्ठ टोलीमा अटाएका क्रुज 18 महिना बायर 04 लेभरकुसेनमा बिताएर बायर्न फर्कँदा बायर्न बुन्डेस लिगामा निरिह सावित भइरहेको थियो । बायर्नको त्यो स्थितिलाई उल्टाउँदै बायर्नलाई 3 बुन्डेस लिगा र 2013 युइएफए च्याम्पियन्स लिग जिताउने काम क्रुजले गरे । उनी 2014 फिफा विश्वकप जितेपछी आफुलाई 6 बर्षे अनुबन्धनमा पार्दै रियल म्याड्रिड प्रवेश गरेका हुन् । सही स्थानमा सही खेलाडीलाई बल वितरण गर्न एकदमै सक्षम मानिने क्रुजलाई वर्तमान पुस्ताका सबभन्दा आक्रामक मिडफिल्डरका रूपमा लिइन्छ । 
उनले 2010 र 2014 विश्वकप अनि 2012 युइएफए युरोमा जर्मनीको साथ दिएका छन् । 
जर्मनीको ग्रीफस्वाल्डमा जन्मिएका क्रुजका दाजु फेलिक्स क्रुज पनि फुटबलर हुन् । जेसिका फार्बरसँगको लामो सम्बन्धका कारण उनले लियोन नामका छोरा जन्माएका छन् ।
