सात दलद्वारा चैत्र 6 गते जारी संयुक्त प्रेस विज्ञप्ति 2062 चैत्र 6 गते नेपाली कांग्रेसका सभापति श्री गिरिजाप्रसाद कोइराला निवास महाराजगञ्जमा बसेको संयुक्त जनआन्दोलन केन्द्रीय सर्वदलीय बैठकले गरेका निर्णय सात राजनीतिक दल र नेकपा बीच भएको दोस्रो समझदारीलाई सार्वजनिक गर्ने निर्णय गरिएको छ । विगतमा कायम भएको 12 बुँदे समझदारीलाई अझ ठोस र स्पष्ट बनाउँदै अगाडि बढ्ने हाम्रो प्रतिवद्धता छ । निरंकुशतन्त्रविरुद्ध शान्तिपूर्ण संयुक्त जनआन्दोलन जारी छ । यसक्रममा 2062 फाल्गुन 29 गते घोषणा गरिए अनुरूप यही चैत्र 24, 25, 26 र 27 गते देशव्यापी रूपमा आमहड्ताल तथा असहयोगको कार्यक्रमहरू संचालन गर्दै चैत्र 26 गतेको हकमा काठमाडौंमा विशाल शान्तिपूर्ण जनप्रदर्शन गरिनेछ । असहयोग तथा अवज्ञाको कार्यक्रम पूर्व घोषणा अनुरूप जारी रहनेछ। सो कार्यक्रममा सहयोग, समर्थन तथा सहभागिताको लागि सबै पेशा, व्यवसाय सम्वद्ध जनता तथा संस्थाहरू, नागरिक समाज तथा सम्पूर्ण जनसमुदायमा हार्दिक आह्वान गर्दछौं । आम जनता तथा लाखौं विद्यार्थीहरूको प्रवेशिका परीक्षा समेतलाई पर्ने अप्ठ्यारो र शान्तिपूर्ण आन्दोलनको कार्यक्रमलाई समेत अवरोध नपुगोस् भन्ने कुरालाई ध्यानमा राखेर नेकपा ले घोषणा गरेको नाकावन्दी, चक्काजाम र हड्ताल तथा बन्द जस्ता कार्यक्रम अविलम्व फिर्ता लिन नेकपा लाई हार्दिक आह्वान गर्दछौं । साथै सात राजनीतिक दलहरूद्वारा घोषित शान्तिपूर्ण संयुक्त जनआन्दोलनलाई समर्थन गर्न समेत आह्वान गर्दछौं । 
संयुक्त हस्ताक्षर गर्ने- नेपाली कांग्रेसका सभापति गिरिजाप्रसाद कोइरालाएमालेका का.बा. महासचिव अमृतकुमार बोहोराप्रजातान्त्रिकका सभापति शेरबहादुर देउवाजनमोर्चा- नेपालका उपाध्यक्ष लीलामणि पोखरेलनेपाल मजदुर किसान पार्टीका अध्यक्ष नारायणमान विजुक्छेनेपाल सदभावना पार्टी का महासचिव राजेन्द्र महतोसंयुक्त वाममोर्चाका अध्यक्ष नन्दकुमार प्रसाई
