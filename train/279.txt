तेलङ्गाना, भारतको आन्ध्र प्रदेश राज्य बाट छुट्टिएर बनेको भारतको नयाँ राज्य हो । हैदराबादलाई दश बर्ष सम्मका लागि तेलङ्गाना र आन्ध्र प्रदेश को संयुक्त राजधानी बनाउन प्रस्ताव गरिएको छ । यो भारतको हैदराबाद नामक राजवाडाहरुको तेलुगुभाषी क्षेत्रहरु मिलेर बनेको छ । 'तेलङ्गाना' शब्द का अर्थ हुन्छ - 'तेलुगूभाषीहरुको भूमि'। 
5 डिसेम्बर 2013 का दिन मन्त्रीसमूह द्वारा बनाईएको ड्राफ्ट बिललाई क्याबिनेटले मन्जुरी प्रदान गरिसकेको छ । 18 फेब्रुअरी 2014 मा तेलङ्गाना बिल लोक सभा बाट पास भयो तथा दुई दिन पश्चात यसलाई राज्‍य सभा बाट मन्जुरी दिइयो । राष्ट्रपति को दस्तखत संगै तेलङ्गाना औपचारिक रुपमा भारतको 29औ राज्य बनेको छ । लोक सभाबाट बिललाई पास गराउने बेलामा हंगामा हुने कारणले लोक सभा टेलिविजनको प्रसारण रोक्नु परेको थियो । 
अहिले जुन क्षेत्रलाई तेलङ्गाना भनिन्छ, त्यसमा आन्ध्र प्रदेशको 23 जिल्ला मध्ये 10 जिल्ला मुछिएको छ । यी हुन्: हैदराबाद, अदिलाबाद, खम्मम, करीमनगर, महबूबनगर, मेडक, नलगोंडा, निजामाबाद, रंगारेड्डी तथा वारंगल । यस क्षेत्रबाट आंध्र प्रदेशको 294 मध्ये 119 विधानसभा सिट रहेको छ । तेलङ्गानालाई 42 लोकसभा सिट मध्ये 17 सिट प्राप्त भएको छ ।
तेलङ्गानालाई एउटा बेग्लै राज्य बनाउने मांग पछी देखि गरिदै आएको छ, र यसको लागि समय समयमा आन्दोलन पनि गरिदै आएको छ ।
तेलङ्गानाको जनसङ्ख्या 84% हिन्दू, 12.4% मुसलमान र 3.2% सिख, ईसाइ र अन्य धर्मको अनुयायी रहेको छ । 
तेलङ्गानाको 76% समुदायका मानिस तेलुगु भाषा बोल्छन । 12% मानिस उर्दू तथा 12% मानिस अन्य भाषा बोल्छन । 

