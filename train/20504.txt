प्युठान प्युठान जिल्लामा अवस्थित एक नगरपालिका हो । पहिले खलंगाको नामले चिनिने यस नगरपालिकामा प्युठान जिल्लाको जिल्ला सदरमुकाम रहेको छ । यस नगरपालिकालाई खलंगा लगायत आसपासका मरन्ठाना, दखाक्वाडी, बिजुबार, विजय नगर, धर्मावती र खैरा गाविसहरूलाई जोडेर 2071 साल बैशाख महिना देखि लागु हुने गरि गठन गरिएको हो । 
प्युठानमा नियमित रुपमा पूर्व-पश्चिम महेन्द्र राजमार्ग देखि बस सञ्चालन हुने गरेको छ। भालुवाङ देखि पक्की सडक मार्फत वर्षैभरि सडक सञ्चालनमा आउँछ।
स्थानीय संस्कृतिलाई बचाई राख्न प्युठानमा दुई वटा सामुदायिक रेडियो स्टेशनहरू: रेडियो माण्डवी - 97.0 मेगहर्ज र रेडियो प्युठान - 92.0 मेगहर्ज रहेका छन्।


