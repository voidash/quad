गोरखापत्र एक नेपाली भाषाको पत्रिका हो। यो पत्रिकाको सम्पादन कार्य विभिन्न सम्पादकद्वारा भएको छ। यस पत्रिकाको स्वामित्व नेपाल सरकार संग रहेको छ। यसको प्रकाशन काठमाडौंमा सा.अ.दै. अवधिमा हुन्छ। 
यस पत्रिकाको पहिलो प्रति 24 वैशाख 1958 मा प्रकाशित भएको थियो।
वि.सं. 1958 साल वैशाख 24 गते सोमबारदेखि प्रकाशन थालिएको गोरखापत्र पहिले साप्ताहिक रूपमा प्रकाशन हुने गर्थो। वि.सं. 1958मा उच्च शासकको रेखदेखमा प्रकाशित हुने गोरखापत्र गैरसरकारी स्तरमा स्थापना भएको पाशुपत छापाखानामा छापिन्थ्यो। पण्डित नरदेव पाण्डे यसका मुद्रक र प्रथम व्यवस्थापक थिए। तर वि.सं. 1991 अर्थात् गोरखापत्र प्रकाशित हुन थालेको 33 वर्षछि मात्र यसका सम्पादकको नाम छापिन थाल्यो। यसरी नाम प्रकाशित हुने प्रथम सम्पादक प्रेमराज हुनुहुन्थ्यो। सम्पादकीय लेख्न पनि थालियो। 
हप्ताको एकपटक प्रकाशित हुने गोरखापत्र 2000 साल असोज 29 गतेदेखि हप्ताको दुइ पटक, 2003 साल पुस 8 गतेदेखि हप्ताको तीनपटक र 2017 साल फागुन 7 गतेदेखि दैनिक रूपमा प्रकाशित हुन थाल्यो। 2019 साल असार 9 गतेदेखि शनिबार विशेष परिशिष्टांक निस्कन शुरु गर्‍यो। 
2022 साल पुस 1 अर्थात् सन् 1965 डिसेम्बर 16 देखि वरुण शमशेर जबराको सम्पादकत्वमा अङ्ग्रेजी दैनिक 'द राइजिङ नेपाल', 2025 साल जेठदेखि साहित्यिक मासिक मधुपर्क, 2045 साल असारदेखि युवामञ्च, 2047 वैशाखदेखि अङ्ग्रेजी साप्ताहिक 'सन्डे डिस्प्याच', 2047 सालदेखि बालपत्रिका 'मुना' र 2055 वैशाखदेखि मनोरञ्जन प्रधान मासिक मनोरम अप्सराको प्रकाशन सुरू भएको हो। गोरखापत्र संस्थानको पारिवारिक पत्रिका 'मनोरम अप्सरा' सातौ प्रकाशन हो भने यस संस्थानबाट नेपाली भाषामा प्रकाशित हुने पाँचौं पत्रिका हो। 2046 भदौ 2 गते शुक्रबारदेखि प्रत्येक शुक्रबार विशेषांक निस्कन्थ्यो, तर पछि बन्द भयो। 2019 सालमा 1 महिनाजति गोरखापत्रको 'मूल प्रति हेरेर मिलाउने संस्करण' र 2021 साल मा मासिक अङ्ग्रेजी 'द नेपाल पर्सपेक्टिभ' प्रकाशन भएर बन्द भयो। 
हप्ताको एक दिन प्रकाशित हुने गोरखापत्रको परिवारमा गोरखापत्र ऐन, 2019 जारी भएपछि वृद्धि भएको देखिन्छ। 2020 साल असार 25 गतेदेखि यो संस्थानका रूपमा परिणत भएको हो।गाेरखापत्र अनलाईनपनि पढ्न सकिन्छ । त्यसका लागि www.gorkhapatraonline.com लगअन गरि पढ्न सकिन्छ ।
गोरखापत्र मुख्य पृष्ठ
