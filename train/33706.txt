मार्को रूएस जर्मन पेशेवर फुटबलर हुन् जो जर्मन बुन्डेसलिगा क्लब बोरूसिया डर्टमन्ड र जर्मनी राष्ट्रिय फुटबल टिमका लागि आक्रामक मिडफिल्डर, विङ्गर वा दोस्रो स्ट्राइकरको रूपमा खेल्ने गर्दछन । उनी आफ्नो वेग, प्राविधिक खेल र निपुर्णताका कारण चिनिन्छन् ।रूएसले रट वेस एलेनमा जानु अघि आफ्नो युवा करियर बोरूसिया डर्टमन्डमा खर्च गरे । उनले सिनियर करियरमा 3 क्लबका लागि खेलेका छन् जसमध्ये बोरूसिया मोन्चेनग्लाडब्याचमा आफ्नो खेलमार्फत गहिरो प्रभाव पारेका थिए । रूएस मुख्यत: बायाँपट्टीबाट विपक्षीमाथी हमला गर्नका लागि चिनिन्छन् तथापि दुवै खुट्टाले सुक्ष्म रूपमा बल नियन्त्रण गर्न सक्ने बहुमुखी प्रतिभाका कारण उनी बायाँपट्टी र बीचबाट पनि खेल्न समर्थ छन् । बर्ष 2012 उनका लागि सफलतम बर्षका रूपमा चिनिन्छ किनकी उनले सो बर्षमा 18 गोल र 8 एसिस्ट गरेका थिए । रूएस उक्त सिजन समाप्तीपछी डर्टमन्डमा जोडिएका हुन् । उनी 11 नम्बर जर्सीमा डर्टमन्डका लागि मैदान प्रवेश गर्दछन् ।डर्टमन्डका साथमा रूएसले 2013 डिएफएल-सुपरकप जितेका छन् । उनी 2012 जर्मन बर्ष फुटबलर घोषित भएका थिए । फ्रान्ज बेकेनबर्गले रूएस र गोट्जेको जोडीको बारेमा भनेका छन-" ... फुटबलका प्रतिष्ठित जोडीमध्ये रूएस र गोट्जेको जोडी जत्तिको बहुफलप्रद जोडी अरू कुनै छैन ।"2013 मा ब्लुमबर्गले रूएसलाई यूरोपको चौथो उत्कृष्ट फुटबलरको रूपमा सुचिकृत गरेको थियो ।
जर्मनीको गोल पहिले प्रदर्शित, प्रदर्शन र नतिजाको आधारमा:
डिसेम्बर 2014 मा रूएसलाई सवारी चालक अनुमति पत्र विना नै गाडी चलाएकाले £5,00,000 भन्दा बढी जरिवाना गराइएको थियो । दोषसिद्ध भेटिएपछी रूएसले भने "मैले यो गर्नुका कारण केही थिए जसलाई म आफैँले बुझ्न सकिन ।"यो घटनाभन्दा पहिले उनी कार र पेट्रोलका व्यापारिक विज्ञापनमा पनि देखिने गर्थे ।
