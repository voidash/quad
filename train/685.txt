जैथक किल्ला भारतको हिमाचल प्रदेशको सिरमौर जिल्लामा अवस्थित गोर्खाली सेना द्वारा निर्मित किल्ला हो । यो किल्ला समुन्द्री सतहबाट 1979 मिटर उचाई रहेको छ ।
जैथक किल्ला गोर्खाली कमाण्डर रन्जोर सिंह थापा र उनका सैनिकहरूले 1810 मा नाहान किल्लामा आक्रमण गरी ध्वस्त पारेपछि निर्माण गरेका थिए । यो किल्लामा ब्रिटिश सेना र नेपाली गोर्खाली सेना बीच युद्ध भएको थियो । त्यस युद्धमा नेपाली गोर्खाली सेनाको नेतृत्व काजी अमरसिंह थापाले गरेका थिए । त्यो युद्ध 26 डिसेम्बर 1814 देखी 15 मे 1815 सम्म चलेको थियो । उक्त युद्धमा नेपाली गोर्खाली सेनाले सिरमौर सेना र ब्रिटिश सेनाको संयुक्त फौजलाई पराजित गरेका थिए ।
