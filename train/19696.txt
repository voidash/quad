ह्यातुङ झरना तेह्रथुम जिल्लामा रहेको पर्यटकीय स्थल हो । एसियाकै अग्लो भनिएको झरनाको उचाई 365 मिटर रहेको छ । यो झरना नेपालकै सबैभन्दा अग्लो हो भने यो विश्वकै सबैभन्दा अग्ला 30 झरनाहरूमा पर्दछ । ह्यातुङ झरना सदरमुकाम म्याङलुङ देखि 9 कोष उत्तरमा सम्दु गाविसमा पर्दछ । सदरमुकाम देखि लगभग 1 दिन पैदल हिडे पश्चात यो झरना पुग्न सकिन्छ । सप्तरंगी इन्द्रेणी झै देखिने यो झरनाको पानी सिमलको भुवा उडेझैँ गरि माथि बाट बेगले तल झरेको देखिन्छ। वाटोमा सामान्य पाटी पौवा र खाने बस्ने एवं टेलीफोनको सुविधा रहेको छ। 
