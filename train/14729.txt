सन् 2014 को अस्ट्रेलियन ओपन टेनिस प्रतियोगिता अस्ट्रेलियाको मेलबर्न पार्कमा जनवरी 13 देखि जनवरी 26 सम्म सञ्चालन भएको थियो । यो अस्ट्रेलियन ओपनको 102 औ संस्करण रहेको थियो । सन् 2014 को पहिलो ग्रयाण्ड स्ल्याम टुर्नामेन्ट पनि रहेको थियो । यो प्रतियोगितामा टेनिस जगतका व्यवसायिक खेलाडीहरुको सहभागिता रहेको थियो । यस प्रतियोगितामा एकल, जोडी तथा मिश्रित जोडीका प्रतिस्पर्धा हुने गर्छ ।
फाइनलमा चीनकी ली नाले महिलातर्फको एकल उपाधि जितिन् । ली ना ले उपाधि जित्ने क्रममा स्लोभाकियाकी डोमनिका चिबुलकोभालाई उपाधि भिडन्तमा 7–6, 6–0 को सोझो सेटमा पराजित गरेकी थिइन् । त्यस्तै पुरुषतर्फ आफ्नो जीवनको पहिलो ग्रयाण्ड स्ल्याम टुर्नामेन्ट हात पार्न स्विजरल्याण्डका स्टानिलास वावरिन्का सफल भए । वावरिन्काले फाइनलमा तत्कालिन विश्वको नम्बर 1 स्पेनका राफेल नाडाललाई 3–6, 2–6, 6–3, र 3–6 को सेटमा पाखा लगाएका थिए ।
