बाराक हुसेन ओबामा अमरीकाका 44औं राष्ट्रपति हुन्। उनी यस देशका प्रथम अश्वेत राष्ट्रपति हुन्। उनले 20 जनवरी, 2009 का दिन राष्ट्रपति पदको शपथ ग्रहण गरेका हुन्। ओबामा इलिनोइ राज्यबाट कनिष्ठ सेनेटर तथा 2008 मा अमेरिकाका राष्टपति पदका लागि डेमोक्र्याटिक पार्टीका उम्मेद्वार थिए। ओबामाले हार्भर्ड ल स्कूलबाट सन् 1991 मा स्नातक गरे, जहाँ उनी हार्भर्ड ल रिभ्यूका प्रथम अफ्रीकी अमेरिकी अध्यक्ष पनि भए। सन् 1997 देखि 2004 सम्म इलिनोइ सेनेटमा तीन सेवाकाल पूरा गर्नु अघि ओबामाले सामुदायिक आयोजकको रूपमा काम गरे अनि नागरिक अधिकार अधिवक्ताका रूपमा प्रेक्टिस गरे। सन् 1992 देखि 2004 सम्म उनले शिकागो कानुन विश्वविद्यालयमा संवैधानिक कानुनको अध्यापन कार्य पनि गरे। सन् 2000 मा अमेरिकी हाउस अफ रेप्रीजेन्टेटिभ सीट हासिल गर्न असफल भएपछि जनवरी 2003मा उनको नजर अमरीकी सेनेटतर्फ पर्यो जहाँ उनले मार्च 2004 मा प्राथमिक विजय प्राप्त गरे र नोभेम्बर 2003मा सेनेटका लागि निर्वाचित भए।
109 औं कंग्रेसमा अल्पसंख्य डेमोक्रेट सदस्यका रूपमा उनले पारम्परिक हात-हतियारमाथि नियन्त्रण तथा सङ्घीय कोषको प्रयोगमा अधिक सार्वजनिक उत्तरदायित्वको समर्थन गर्दै विधेयक बनाउनमा सहयोग गरे। उनी पूर्वी युरोप, मध्य पूर्व र अफ्रीकाको राजकीय यात्रामा पनि गए। 110औं कंग्रेसमा लबिइङग तथा चुनावी धाँधली, मौसम परिवर्तन, नाभिकीय आतंकवाद तथा युद्धबाट फर्किएका अमेरीकी सैनिकहरूको कल्याण सम्बन्धित विधेयक-निर्माणमा उनले सहयोग गरे। विश्व शान्तिमा उल्लेखनीय योगदान पुर्याए बापत बराक ओबामालाई वर्ष 2009 को नोबेल पुरस्कार प्रदान गरियो। 
ओबामाको जन्म हवाई राज्यमा भएको हो। उनका पिता केन्या मूलका बाराक हुसेन ओबामा सिनियर थिए भने आमा अमेरिकाकी एन्न डन्हाम थिईन। बाराकका पिता काला जाति र आमा गोरा जातिको हुन। उनी दुई वर्षको भएपछि सन् 1964 तिर पिता र माताले छुट्टाछुट्टै बस्ने निधो गरे। त्यसपछि बाराकका पिता केन्या फर्के। आमाले इन्डोनेसियाका लोलो सोयटोरोसँग अर्को विवाह गरिन्। जुनियर ओबामा पनि आमाको अर्को परिवारसँग इन्डोनेसिया गए।
जन्मेको एक महिनामा छाडेर गएका बाबुसँग ओबामाको अलि ठूलो भएपछि एक पटक मात्र भेट भएको थियो। बाराकका जन्मदिने पिताको सन् 1982 मा गाडी दुर्घटनामा निधन भयो।बाराक दश वर्षको हुन्जेल इन्डोनेसियामै बसे। त्यसपछि आमापट्टिका हजुरबुबा स्टानले र हजुरआमा मेड्लिनसँग बस्न होनोलुलु, हवाई राज्य फर्के। उनी सन् 1971 मा पुनाहोउ स्कूलमा कक्षा 5 मा भर्ना भए। सन् 1979 मा स्नातक तह सके। डेमोक्र्याटिक पार्टीका तर्फबाट राष्ट्रपति बनेका ओबामाले कोलम्बिया युनिभर्सिटि र हार्भर्ड ल स्कूलबाट स्नातक गरेका छन्। 
बाराककी आमा सन् 1972मा हवाई फर्किन्। सन् 1977 सम्म त्यहि बसेर इन्डोनेसिया फर्किन्। इन्डोनेसियामा उनी मानिसको उत्पत्ति र सामाजिक सम्बन्धबारे अध्ययन गर्थिन्। त्यसपछिको बाँकी समय एन्नले इन्डोनेसियामै बिताइन्। सन् 1994मा हवाई त फर्किन् तर त्यसको एक वर्ष नबित्दै उनको निधन भयो।
होनोलुलुमा जन्मेका ओबामा केन्याई मूलका अश्वेत बाबु र अमेरिकी मूलकी आमाका सन्तान हुन्। उनको अधिकांश प्रारम्भिक जीवन अमेरिकाको हवाई राज्यमा बित्यो। 6 देखि 10 वर्ष सम्मको उमेर उनले जकार्ता मा आफ्नी आमा र इण्डोनेशियाई सानोबाबु सँग बिताए। बाल्यकालमा उनलाई बैरी नामले बोलाईन्थ्यो। पछि होनोलुलु फर्केपछि आफ्नो मावल घरमा बस्न थाले। 1995 मा उनकि आमाको क्यान्सर रोगको कारणले मृत्यु भयो। ओबामाको विवाह 1992मा मिसेलसित भएको हो जसबाट दुई छोरीहरू भए। ओबामालाई बाल्यकालमा लालन-पालन गर्ने हजुर आमा को पनि 2 नोभेम्बर, 2008 का दिन 86 वर्षको उमेरमा निधन भयो। 
सधैं हाँसिरहने ओबामाले सन् 1992मा मिशेलसँग विवाह गरे। उनीहरूका दुई छोरीहरू : मालिया र साशा छन्।
हार्भर्ड ल स्कूलबाट सन् 1991मा स्नातक गरेका ओबामाले दुइवटा लोकप्रिय पुस्तकहरू पनि लेखे। उनको पहिलो पुस्तक- ड्रीम्स फ्रम माई फादरः अ स्टोरी अफ रेस एन्ड इन्हेरिटेंसको प्रकाशन ल स्कूलबाट स्नातक गरेको केही दिनपछि गरिएको थियो। यस पुस्तकमा होनोलुलु र जकार्तामा बितेको उनको बाल्यजीवन, लस एन्जलिस र न्यूयर्कमा बितेको कलेज जीवन तथा सन 80को दशकमा शिकागो सहरमा सामुदायिक आयोजकको रूपमा उनले नौकरी गरेका दिनहरूका संस्मरण छन्। पुस्तकमा आधारित आडियो बुकलाई सन् 2006मा प्रतिष्ठित ग्रैमी पुरस्कारले सम्मानित गरियो। उनको दोस्रो पुस्तक द अड्यासिटी अभ होप मध्यावधि चुनावको तीन साता अघि अक्टोबर 2006मा प्रकाशित भयो। छोटो अवधिमा नैं यो पुस्तक बेस्टसेलर सूचीमा सामेल भयो। शिकागो ट्रिब्यूनका अनुसार पुस्तक-प्रचारको बेला मानिसहरूसित भेट-घाटको प्रभावले पछि गएर ओबामालाई राष्ट्रपति पदको चुनावमा उत्रिने हौसला मिल्यो।
5 जून, 2008 का दिन ओबामाको उम्मेद्वारीको समर्थनमा उनका डेमोक्र्याटिक प्रतिद्वन्द्वी तथा पूर्व प्रथम महिला हिलेरी क्लिन्टनले आफ्नो दावेदारी छोडिदिने तय भइसकेको थियो। अमेरिकी इतिहासमा ओबामा केवल पाँचौं अफ्रीकी अमेरिकी सेनेटर मात्र नभएर उनी मतदानद्वारा चुनिएका तेस्रा अनि सेनेटमा नियुक्त एक मात्र अफ्रीकी अमरीकन सेनेटर पनि हुन्।
ओबामा सन् 2008 नोभेम्बर 4को निर्वाचनमा राष्ट्रपति निर्वाचित भए। सन् 2009 जनवरी 20 देखि 44 औं राष्ट्रपतिका रूपमा कार्यभार सम्हाले। त्यसअघि उनी इलिनोइ राज्यका सेनेटर थिए। अमेरिकाको राष्ट्रपति निर्वाचित हुने उनी पहिलो अश्वेत हुन्। यो चुनावमा बाराक ओबामाले 52 प्रतिशत मत पाए भने विपक्षी जन मकेनको पक्षमा 47 प्रतिशत मत परेको थियो।त्यस्तै सन् 2012, नोभेम्बरमा भएको निर्वाचनमा आफ्ना निकटतम प्रतिद्वन्द्धि, रिपब्लिकनका मिट रम्नीलाई हराउँदै पुन: दोस्रो कार्यकालका लागी निर्वाचित भए।धेरै पहिले अमेरिकामा काला जातिका मानिसलाई दासदासी राखिन्थ्यो। उनीहरूको किनबेच हुन्थ्यो। काला जातिका मानिसका मानिस बेचिनेदेखि राष्ट्रपतिसम्म पुग्नु ठूलो उपलब्धि हो। ठूलो प्रजातन्त्र अमेरिकाको सुन्दरता पनि यहि हो।
ओबामाको वाल्यकालका धेरै दिन हजुरआमासँग बित्यो।त्यसैले उनको जीवनमा सबभन्दा बढी नजिक पनि हजुरआमा नै थिइन्। तर उनी राष्ट्रपति भएको खबर सुन्न दुई दिन बाँकी हुँदा हजुरआमाको निधन भयो। 'कसरी सपना देख्ने र कडा परिश्रम गर्ने भन्ने मैले आमा र हजुरआमाबाट सिकेको हुँ,' भन्ने ओबामाले हजुरआमा-हजुरबुबा दुवै जना आफ्नो जीवनको 'पथ प्रदर्शक' भएको बताउँछन्।नाममा हुस्सेन भए पनि उहाँ इसाइ धर्म मान्छन्।
उनी राष्ट्रपति भएर ह्वाइट हाउसमा बस्न जानुअघि इलिनोइ राज्यमा बस्थे।उनले राजनीति गर्न थालेको 19 वर्षमात्र भएको छ। यति चाँडो विश्वकै प्रभावशाली नेता हुनु आफैंमा ठुलो उपलब्धि हो।
