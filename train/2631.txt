निमेश गुरूङ एक नेपाली दौडका खेलाडी हुन् । उनले हाल सम्म पनि कुनै पनि दौड प्रतियोगितामा नेपालको तर्फबाट आधिकारिक रूपमा सहभागीता नजनाए पनि आफ्नो प्रत्येक सहभागीतामा नेपाललाई भने चिनाउने काम गर्दै आएका छन् । साथै उनी एक सिङ्गापुरे पुलिस अझ नेपाली स्थानीय भाषामा एक सिङ्गापुरे लाहुरे पनि हुन् ।
सिङ्गापुर पुलिसमा भर्ना भएको करिब 3 वर्षपछि उनले आफूलाई एथ्लेटिक्समा उतारेका थिए, र अहिले सिंगापुर पुलिसका 5 र 10 किलोमिटरका सबैभन्दा उत्कृष्ट धावक हुन् । साथै उनले 5 तथा 10 किलोमिटरको दौडमा आफ्नो नाममा नयाँ सिङ्गापुरे रेकर्ड राख्न सफल भएका छन् ।
उनले हालसम्म 5 दर्जन स्वर्णसहित 3 सयभन्दा बढी पदक जितिसकेका छन् । उनको कोठा मेडलै मेडलले भरिएको छ । सम्मानपत्र र अन्तर्राष्ट्रिय मिडियमा पाएको कभरेजको सूची लामै छ । यस्तै सिंगापुरबाट दौड सिकेर अन्तर्राष्ट्रिय स्तरमै आफूलाई अब्बल बनाएका निमेशका लागि नेपालको झण्डा लिएर अन्तर्राष्ट्रिय प्रतियोगिता खेल्ने अबको योजना रहेको छ ।
संखुवासभा जिल्लाको एक विकट बस्ती मादी मूलखर्क–5 चिरैते गाउँमा जन्मिएका निमेशको बाल्यकाल दुःख तथा अभावैअभावमा बितेको थियो । उनी परिवारका जेठा छोरा थिए । वैदेशिक रोजगारीमा गएका बुबा कमाउनुको सातो बिरामी परे असक्त भएर घर फर्किए । त्यसपछि निमेशको परिवारलाई दुःखको गहु्रंगोे भारीले थिच्एको थियो । 
उनले औपचारिक शिक्षाका रूपमा कक्षा 12 सम्म अध्यायन गरेका थिए । भने उनले विद्यालय स्तरका शिक्षा स्थानीय गाउँमानै हासिल गरेका थिए ।
उनी 2008 मा सिंगापुर प्रहरीमा भर्ना भएका थिए । फैजमा भर्ना भएपछि उनी केही मोटाए । त्यस पछि उनी तौल घटाउन दौडिन थालेँ । दौडेकै भरमा उनले 7/8 महिनामै 15 केजीसम्म तौल घटाए । त्यसपछि उनलाई लाग्यो म पनि धावक बन्नसक्छु ।त्यसो त गोरखा रेजिमेन्टका अन्य सदस्यहरुले दौड प्रतियोगिता जितेर मेडल लिएर आउँदा उनलाई पनि धावक बन्ने सुसुप्त इच्छा नजागेको जाग्ने गरेको थियो । त्यस पछि सिंगापुर पुलिसमा भर्ना भएको 3 वर्षपछि उनले आफूलाई एथ्लेटिक्समा उतारे र अहिले सिंगापुर पुलिसका 5 र 10 किलोमिटरका सबैभन्दा उत्कृष्ट धावक हुन सफल भएका छन् ।
प्रशिक्षकबिना खेल करिअरलाई अघि बढाएका निमेशले सन् 2013 को अन्त्यतिर सिंगापुरको एथ्लेटिक्समा तहल्का मच्चाएका थिए । उनले त्यसबेला 5 हजार र 10 हजार मिटर दौडमा सिंगापुरको राष्ट्रिय रेकर्ड तोडे । 5 हजार मिटरमा 25 वर्ष पुरानो रेकर्ड तोड्ने क्रममा 15 मिनेट 24 सेकेन्डमा पूरा गरे । 5 हजार मिटरमा सन् 1988 पछि कोही धावकले पनि रेकर्ड तोड्न सकेका थिएनन् । 10 हजार मिटरमा भने उनले 10 वर्षपछि नयाँ रेकर्ड बनाएका थिए ।
