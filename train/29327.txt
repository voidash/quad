सातौं राष्ट्रिय खेलकुद 2073 प्रतियोगित अन्तर्गत सुनसरीको सदरमुकाम इनरुवामा सम्पन्न खो खोतर्फको फाइनल खेलमा विभागीय टोली नेपाली सेनाले स्वर्ण पदक जितेको थियो ।
सदरमुकाम इनरुवामा रहेको खेल मैदानमा 2073 पुस 11 गते सम्पन्न भएको खो खो खेलमा सेनाले महिला तथा पुरुष दुवै प्रतिस्पर्धामा प्रथम हुँदै स्वर्ण पदक हात पारेको थियो । पुरुषतर्फको फाइनलमा नेपाली सेनाले मध्यमाञ्चललाई पराजित गरेको थियो ।
सेनाले एक पाली बाँकी छँदै मध्यमाञ्चललाई 6 का विरुद्ध 10 को स्कोरमा पराजित गरी स्वर्ण जितेको हो । मध्यमाञ्चलले रजतमा चित्त बुझाउँदा काश्य पदक भने सुदूरपश्चिमाञ्चलले हात पारेको थियो । त्यसैगरी उक्त दिननै सम्पन्न महिलातर्फको खो खो खेलको फाइनलमा आर्मीसँग पराजित हुँदै मध्यपश्चिमाञ्चलले रजत पदक प्राप्त गरेको थियो ।
