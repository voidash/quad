"ब्ल्याङ्क स्पेस" अमेरिकी गायिका-गीतकार टेलर स्विफ्ट को गीत हो जुन उनको पाँचौँ स्टुडियो एल्बम 1989का लागि रेकर्ड गराइएको थियो। सेक इट अफ पछि यो गीत एल्बमको दोस्रो एकल रूपमा गीत 10 नोभेम्बर 2014 मा बिग मसिन रेकर्डस् र रिपब्लिक रेकर्डस् द्वारा रेडियोमा सार्वजनिक गरिएको थियो। स्विफ्टले यस गीत सेलब्याक र म्याक्स मार्टिन जस्ता गीतकारहरूको सहायतामा लेखेकी हुन्। यस गीतले स्विफ्ट र उनको प्रेमीको सम्बन्धको बर्णन गरेको छ।
1989 एल्बमको सेक इट अफले पनि बिलबोर्डको शिर्ष स्थान समाएको थियो भने ब्ल्याङ्क स्पेसले सार्वजनिक भएको तेस्रो हप्तै बिलबोर्ड हट 100को शिर्ष स्थानमा पुग्न सफल भएको थियो। स्विफ्ट बिलबोर्डको इतिहासमा 56 वर्षपछि शिर्ष स्थानमा पुग्ने पहिलो महिला कलाकार बनेकी थिइन्। यस गीतले क्यानडा, दक्षिण अफ्रिका र अष्ट्रेलियाको चार्टमा पनि शिर्ष स्थानमा पुगेको थियो भने यस गीतले अष्ट्रिया, चेक गणतन्त्र, जर्मनी, न्युजिल्यान्ड, स्पेन र संयुक्त अधिराज्यका चार्टहरूमा शिर्ष दशमा पुग्न सफल भएको थियो। यो गीत सङ्गीत इतिहासकै सबैभन्दा धेरै प्रतिलिपी बिक्री गर्न सफल भएका गीतहरूमा पर्छ। 
आधिकारिक सङ्गीत भिडियो जोसेफ केन द्वारा निर्देशित गरिएको थियो जसले पहिले 1989 एल्बमको दोस्रो र चौथो एकल सङ्गीत भिडियोहरू निर्देशन गरेका थिए। यस गीतको भिडियोको छायाङ्कन तीन दिन सम्म न्यूयोर्कको अोहेका दरवारमा खिचिएको थियो। न्यूयर्क सहरमा 27 अक्टोबर 2014 अमेरिकन म्युजिक अवार्ड्समा गीतले पहिलो टेलिभिजन प्रदर्शन प्राप्त गरेको थियो।
गीतले 58 औं ग्र्यामी पुरस्कारहरूको लागि वर्षको रेकर्ड, वर्षको उत्कृष्ट गीत र सर्वश्रेष्ठ पप एकल प्रदर्शनको लागि नामाङ्कन प्राप्त गरेको थियो।
ब्ल्याङ्क स्पेस एक इलेक्ट्रो पप गीत हो जसलाई लोर्डेको एक कार्यको तुलना गरि अालेचना गरिएको थियो। स्विफ्टले यो गीत सेलब्याक र म्याक्स मार्टिन जस्ता गीतकारहरूको सहायतामा लेखेकी हुन्। यस गीतले स्विफ्टले उनको प्रेम सम्बन्धको मिडियामा खुलासा भएपछि उनले उक्त कुराको प्रसङ्ग निकालेको छ। यस गीत 96 बिट प्रति मिनेटको गतिमा गायिएको छ भने गीतमा स्विफ्टको स्वर A3 देखि D5 सम्म फैलिएको छ।
ब्ल्याङ्क स्पेसले गीत सार्वजनिक भएको पहिलो हप्तै 155,000 प्रतिलिपी बिक्री गर्दै हट डिजिटल सङ चार्टको शिर्ष स्थानमा पर्न सफल सफल हँदै टेलर स्विफ्टको 1989 एल्बमको शिर्ष स्थानमा पुग्ने दोस्रो गीत बनेको थियो भने हट डिजिटल सङ चार्टमा स्विफ्ट 9अौँ शिर्ष स्थानमा पुग्न गीत बनेको थियो। ब्ल्याङ्क स्पेस चार्टमा अाएपछि स्विफ्ट सबैभन्दा धेरै सङ्गीत शिर्ष स्थानमा पर्ने कलाकारको तेस्रो स्थानमा अाउँदै इमिनेमसँग बराबरी गरेकी थिइन् भने रिहानालाई पछाडि पारेकी थिइन्। गीतले बिलबोर्ड हट 100 चार्टको 18अौँ स्थानमा पर्दापण गरेको थियो भने तात्कालिक समयमा गीतका 164,000 प्रतिलिपीहरू बिक्री भएका थिए। अर्को हप्ता गीतले 164,000 प्रतिलिपीहरू बिक्री गर्दै बिलबोर्ड हट 100 चार्टको 13अौँ स्थानमा उक्लिएको थियो। तेस्रो हप्ता गीतले 328,000 प्रतिलिपी बिक्री गर्द‌े एक्कासी बिलबोर्ड हट 100 चार्टको शिर्ष स्थानमा अाएको थियो जुन स्विफ्टको बिलबोर्ड हट 100 चार्टमा शिर्ष स्थानमा पर्ने तेस्रो गीत बनेको थियो जसका कारण स्विफ्ट शिर्ष स्थानको अाफ्नै गीतलाई पछि पार्दै अर्को अाफ्नो गीत चार्टको शिर्ष स्थानमा ल्याउने पहिलो महिला कलाकार बनेकी थिइन्। गीत बिलबोर्ड हट 100 चार्टको शिर्ष स्थानमा 7 लगातार हप्ता सम्म रहँदै स्विफ्टको शिर्ष स्थानको गीतहरू मध्य सबैभन्दा लामो समयसम्म शिर्ष स्थानमा पर्ने गीत बनेको थियो जुन भन्दा पहिला वि आर नेभर एभर गेटिङ ब्याग टुगेदर 3 हप्ता र सेक इट अफ 4 हप्ता सम्म शिर्ष स्थानमा रहेको थियो। यो गीतले महिला कलाकारको सबैभन्दा लामो समयसम्म शिर्ष स्थानमा रहने गीत बन्दै इतिहास रचेको थियो। 17 जनवरी 2015 मा जारी गरिएको बिलबोर्ड चार्टमा गीत एक स्थान तल झरेको थियो भने ब्ल्याङ्क स्पेसलाई उछिन्दै मार्क रोन्सन र ब्रुनो मार्सको अपटाउन फङ्क गीत बिलबोर्डको शिर्ष स्थानमा अाएको थियो। यस गीतले 5 हप्तामा 5,500,000 प्रतिलिपी बिक्री गरेको थियो। गीत बिलबोर्डको शिर्ष दशमा 17 हप्ता सम्म रहेको थियो जुन स्विफ्टको शिर्ष दशमा पर्ने गीतको सुचिमा दोस्रो स्थानमा पर्छ भने पहिलो स्थानमा सेक इट अफ परेको थियो जुन चार्टको 24 हप्ता सम्म चार्टको शिर्ष दशमा परेको थियो। यो गीत 2015 बिलबोर्डको अन्तिम चार्टमा 7अौँ स्थानमा परेको थियो।
न्युजिल्यान्डको आधिकारिक चार्टमा यस गीत 26 अौँ स्थानमा पर्दापण गरेको थियो। गीतले तेस्रो हप्ता 33 अौँ स्थानमा उक्लियो भने अर्को हप्ता 4अौँ स्थानमा स्थान पक्का गरेको थिय जुन स्विफ्टको शिर्ष 5 मा पर्ने छैटौँ गीत बनेको थियो। अष्ट्रेलियाको आधिकारिक एरिया चार्टमा गीत सुरुमा 29अौँ स्थानमा अाएको थियो भने 22 नोभेम्बरमा गीतले 22अौँ स्थान अोगटेको थियो। 
1989 एल्बमको सार्वजनिकसँगै संयुक्त अधिराज्यमा ब्ल्याङ्क स्पेस 99अौँ स्थानमा चार्ट प्रवेश गरेको थियो। गीत 1989 एल्बमको दोस्रो एकलको रुपमा सार्वजनिक भएसँगै गीत चार्टमा 11अौँ स्थानमा पुन प्रवेश गरेको थियो भने अर्को हप्ता गीत शिर्ष दशमा अाउँदै स्विफ्टको युके एकल चार्टमा पर्ने 7अौँ गीत बनेको थियो। गीतले एक्कासी चार्टको 4अौँ स्थानमा अायो भने शिर्ष दशमा 10 हप्ता सम्म अडिन सफल भयो। गीतले संयुक्त अधिराज्यमा 650,000 प्रतिलिपीहरू बिक्री गर्न सफल भएको थियो। 
आइएफपीआइका अनुसार गीतले सन् 2018 सम्म विश्व व्यापी रुपमा 11.68 मिलियन प्रतिलिपीहरू बिक्री गरेको थियो।
