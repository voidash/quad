वि.सं. 2022 साल पुस 14 
नेपाल उद्योग वाणिज्य महासंघ अंग्रेजीमा Federation of Nepalese Chambers of Commerce and Industry नेपाल राज्यका उद्योग वाणिज्य क्षेत्रमा संलग्न उद्यमी तथा व्यापारीहरूको पेशागत हकहित संरक्षण एवम् उद्योग वाणिज्य क्षेत्रको विकासमा सहयोग पुर्‍याउने उद्देश्यले स्थापित महासंघ हो। यो संघ वि.सं. 2022 साल पुस 11 देखि 14 गतेसम्म काठमाडौंमा आयोजित एवम् राजा महेन्द्रबाट समुद्घाटित 'प्रथम नेपाल वाणिज्य तथा औद्योगिक सम्मेलन'को निर्णयानुसार उद्योग वाणिज्य क्षेत्रको संघीय संस्थाका रूपमा वि सं 2022 साल पुस 14 गते स्थापना भएको हो। स्थापनाकालमा 24 वटा मात्र सदस्य थिए। काठमाडौंको टेकू शहीद शुक्रमिलन मार्गस्थित महासंघको भव्य र आधुनिक भवनको समुद्घाटन 2052 साल मार्ग 25 गते भएको हो।
नेपाल उद्योग वाणिज्य महासंघले नेपालको उद्योग वाणिज्यको प्रवर्द्धन गर्नुको साथै नेपाली उत्पादनको वैदेशिक व्यापार प्रवर्द्धनमा पनि काम गर्दछ। यसले अन्य मुलुकका उद्योग वाणिज्य महासंघहरूसँग सम्पर्क गरी काम गर्ने गर्दछ।
कृषि उद्यम केन्द्र मार्फत यसले देशको कृषि उद्यमशीलतालाई प्रवर्द्धन गर्दछ।

