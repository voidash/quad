च्छोरोल्पा हिमताल दोलखा जिल्लाको गौरीशंकर गाविस वडा नं. 1 रोलवालिङ्ग उपत्यकामा रहेको छ। यो नेपालकै सवैभन्दा ठूलो हिमताल हो। समुद्र सतहबाट 4580 मीटरको उचाईमा रहेको यस तालको उत्पति 50 वर्षअघि मात्र भएको अनुमान गरिएको छ। सन् 1963मा यो हिमताल 0.23 वर्ग किलोमिटर क्षेत्रफलमा रहेकोमा सन् 1997मा लिएको भू-उपग्रहीय नक्सा अनुसार 1.65 वर्ग किलोमिटर सम्म फैलिएको छ। 135 मी. गहिरो उक्त हिमतालमा 10 करोड घनमिटर पानी रहेको अनुमान छ।


