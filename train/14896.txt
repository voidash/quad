घाटे बैद्यले बिरामीको नाडी छामेकै भरमा मृत्‍युको भविष्यवाणी गर्छन् जुन: प्राय सत्य साबित हुन्छ। यसैबाट अनुमान लगाउन सकिन्छ कि नाडी विज्ञान कति महत्त्वपूर्ण छ भनेर। बालक आमाको गर्भमा छँदा उसको नाडी प्रतिमिनेट 160 पटक सम्म चल्छ र अचम्मको कुरा मृत्‍यु हुने अवस्थामा पनि नाडीको चाल त्यही हुन्छ अर्थात् 160 पटक प्रति मिनेट नै चल्छ। बालक जन्मनासाथ उसको नाडी प्रतिमिनेट 140 पटकमा झर्छ। यही क्रम उमेरको साथ जारी रहन्छ। 
एक वर्षसम्ममा उसको नाडीको गति 130 हुन्छ भने एकदेखि दुई वर्षसम्ममा 100 प्रती मिनेट गतिमा नाडी चलायमान हुन्छ। तीन वर्षदेखि सात वर्षको उमेरमा 95 पटक र आठ देखि चौध वर्षसम्ममा 80मा झर्छ। चौध वर्ष पछि मान्छे वयस्क हुन थाल्छ र नाडीको गती प्रती मिनेट 72 पटकमा झर्छ। जुन 70 नाघेपछी मात्र पुन: झर्न थाल्छ र 65 पटक प्रती मिनेट हुन्छ। त्यस्तै मान्छे सार्‍है बिरामी पर्दा भने नाडीको गति 120 प्रती मिनेट हुन्छ र यो गति बढेर 160मा पुग्यो भने मान्छे मर्न सक्छ। ख्याल गर्जानुहोस्, दुवै नाडीमा चाल फरक-फरक हुन्छ तसर्थ दुवै नाडी छाम्नु पर्दछ र एउटालाई आफ्नो स्वास्थ्यको मापदण्डमा नै सधैं त्यसै हातको नाडीको गतिबाट स्वास्थ्यको आंकलन गर्नुपर्दछ। त्यस्तै मालिस, भोजन र परीश्रम गरिसकेपछी नाडीको चाल स्वत: बढ्ने हुँदा त्यस्ता कामको एक घण्टा पछि मात्रा नाडी छाम्नु पर्दछ। सार्‍है भोक लाग्दा, त्यसरी नै आगो ताप्दा, संभोगरत हुँदा र नुहाउँदा पनि नाडीको गति बढ्ने कुरा सामान्य हो। जेहोस्, यदि तपाईं वयस्क हुनुहुन्छ भने तपाईंको नाडीको गति प्रति मिनेट 72 हुन्छ। यसैलाई स्वास्थ्यको मापदण्ड मानी आफ्नो स्वास्थ्यबारे जानकारी राख्न सकिन्छ। भनौं, तपाईंको नाडीको चाल प्रति मिनेट 72 भन्दा कम वा बेसी जे भएपनि स्वास्थ्यमा जति सुधार हुँदै जान्छ नाडीको गति प्रति मिनेट 72 तिर आउँछ र स्वास्थ्य जति-जति खस्कदै जान्छ नाडीको चाल प्रति मिनेट 72 पटक भन्दा झन्-झन् टाढा हुँदै जान्छ। त्यसैले तपाईं दिनानुदिन स्वस्थ हुँदै हुनुहुन्छ वा रोगी भन्ने कुरा आफैंले जान्न सक्नुहुन्छ।
साभारःनयाँ स्वास्थ्य रहस्य- डा. योगी विकाशानन्द
