बिष्मा वा बिख्मा औषधीय गुण भएको विषालु वनस्पति हो । यो वनस्पति नेपालका पूर्वी पहाडी भूभाग तथा भारतको पश्चिम बङ्गालमा प्रशस्त मात्रामा पाइन्छ । यसको बहुवर्षीय पतझर बोट करीब एक मिटर अग्लो र आधा मिटर चौडा हुन्छ ।
यो बिषालु हुने भएकोले यसलाई होशियारीपूर्वक हर्रोको साररसमा उमालेर निराविषीकरण गरेर मात्र प्रयोग गर्नु पर्दछ । यसको गानोको प्रयोग कफ, दम, घाँटी दुखेको, ज्वरो, आउँ, पखाला, आन्द्राको रोग, मुटुको टनिकको रुपमा र काटेको घाउमा गरिन्छ । सुन्निएको तथा दुखेको ठाउँमा पनि यसको प्रयोग गरिन्छ । यसको प्रयोग कीरा तथा मुसा मार्न पनि गरिन्छ । यसमा पाइने एकोनाइट रासायनिक तत्व यूनानी, आयुर्वेदिक र आधुनिक सबै उपचार पद्धतिहरुमा गरेको पाइन्छ ।
