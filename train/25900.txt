हलो जमीन जोत्ने प्रयोग गरिने कृषि औजार हो । यसको सहायताले बीउ छर्नु भन्दा पहिले जमीनको आवश्यक तयारी गरिन्छ । कृषिमा प्रयुक्त औजारहरूमा हलो सबै भन्दा प्राचीन हो, हलो कुनै न कुनै रूपमा इतिहासमा प्रचलित पाइएको छ । हलोले जमिनको माथिल्लो सतहलाई पल्टाइन्छ । जसले नयाँ पोषक तत्व माथी आउने गर्छ तथा खर-पतिङ्गर एवं बालीका डाँठ आदि जमीनमा दबिन्छन् । यी दबिएका खर पतिङ्गरहरू कुहिएर मलको रुपमा परिवर्तन हुन्छन् । जमिन जोत्नाले जमीनमा हवाको प्रवेश पनि हुन्छ जसले गर्दा जमीनमा आद्रता बनाइ राख्ने शक्ति बढ्छ । हलो गोरु जोत्दा गोरुले तान्ने काठ या फलामबाट बनाइएको औजार हो जसको टुप्पामा सियो अथवा फाली रहेको हुन्छ । हलो ठाउँ अनुसार फरक फरक प्रकारको हुन्छ ।
हलाे जाेत्ने व्यक्तिलार्इ हली भन्दछन् । नेपालमा विशेष गरी गाेरु अथवा राँगाले हलाे तानेकाे पाइन्छ । धान राेप्ने खेतमा पहिलाे पटक जाेत्नुलार्इ बाँझाे मार्नु, दाेस्राे पटक जाेत्नुलार्इ राँटा मार्नु, तेस्राे पटक जाेत्नुलार्इ हिल्याउनु र चाैथाे पटक जाेत्नुलार्इ दाँदे लाउनु भनिन्छ । पाखा बारीमा डल्ला फुटाउन लिडुल्काे लाईन्छ । जुवामा लामाे डाेरी बाँधेर लिडुल्कामा अड्काइन्छ र त्यसमाथि हली चडेर गाेरु अथवा राँगा धपाएपछि थिचिएर डल्ला फुट्छ ।
यो चित्रमा देखिएका हलोका विभिन्न भागहरूमा राखिएका सङ्ख्या तल क्रमबद्ध गरेर नामहरू राखिएका छन् । हलोको बनोट अनुसार हलोका भागहरूको बनोट पनि फरक फरक हुन्छन् । 

