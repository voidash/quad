माओवादीको तर्फबाट समानुपातिक प्रणालीबाट प्रतिनिधित्व गर्ने सभासद् संघप्रसाद थारु 'सुनील' माओवादी कपिलवस्तु सचिवालय सदस्य पनि हुनुहुन्छ। गजेहडा -5 सिउटीमा गरीब थारु परिवारमा जन्मनुभएका 38 वर्षीय थारु 046 देखि विद्यार्थी आन्दोलनबाट राजनीतिमा छिर्नुभएको थियो। 056 देखि माओवादीमा पूर्णकालीन हुनुभएका थारु 046 देखि 050 सम्म नेकपा मशाल कपिलवस्तुको जिल्ला समितिमा हुनुहुन्थ्यो। उहाँ 052 देखि 056 सम्म साउदी अरबको रियादमा काम गर्नसमेत जानुभएको थियो। 
माओवादीको जनमुखी नैतिकै कारण आफ्नो दल र आफूलाई विजयी गराएको दाबी गर्ने थारु प्रमाणपत्र तहसम्मको औपचारिक अध्ययन गर्नुभएको छ। थारु जातिको अधिकारलाई पनि अन्य जातिको सरह संविधानमै सुनिश्चित गराउनु उहाँले उठाउने मूल एजेण्डा हो। 
