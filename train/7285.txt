माध्यमिक नेपाली निबन्धलाई अाधुनिकतातर्फ धकेल्न नेपाली साहित्य सम्मेलन पत्रिकाले महत्त्वपूर्ण भूमिका खेलेको छ । यसको प्रकाशन दार्जिलिङबाट भएको थियो भने यसका सम्पादक पद्मप्रसाद प्रधान थिए । नेपाली कथा, कविता र अालोचनात्मक लेखनको विकासमा यस पत्रिकाको योगदान उल्लेखनीय छ । यस पत्रिकासँग सम्बद्ध सूर्यविक्रम ज्ञवाली, धरणीधर कोइराला, पारसमणि प्रधान, रूपनारायण सिंह अादिले अात्मपरकतालाई निकै अघि बढार्इ अाधुनिकताको प्रारम्भको झझल्को दिएका छन् । केही समयसम्म चलेर यो बन्द भएपछि यसको साटो दियालो प्रकाशित हुन थाल्यो र यो अद्यावधि प्रकाशित भइरहेको छ ।
