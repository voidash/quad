गोर्खा भाषा प्रकाशिनी समितिको स्थापना श्री 3 महाराज चन्द्र शमशेरद्वारा वि.सं. 1971 मा गोर्खा भाषा प्रकाशिनी समितिको नाममा भएको हो । उक्त प्रकाशन संस्थाको नाम वि.सं. 1991 तिर नेपाल भाषा प्रकाशिनी समिति भएको थियो। वि.सं. 2021 साल मंसिर 17 गतेदेखि उक्त संस्था साझा प्रकाशनको नामबाट सञ्चालन हुँदै आएको छ।
नेपाली भाषामा पाठ्यसामग्री निर्माण गर्न र शासकहरूका लागि अवाञ्छित प्रकाशनको नियन्त्रण गर्न गोर्खा भाषा प्रकाशिनी समितिको स्थापना भएको थियो र पछि त्यो नेपाली भाषा प्रकाशिनी समितिमा रूपान्तर भएको हो जहाँ महाकवि लक्ष्मीप्रसाद देवकोटा लगायत त्यस समयका विशिष्ट साहित्यकार साहित्य सिर्जना र अनुवाद कार्य अनि शब्दकोश निर्माणको अभ्यास गर्थे ।
