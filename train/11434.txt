
मदनमणि दीक्षित नेपाली भाषाका साहित्यकार हुन्।
मदनमणिको जन्म बाबु लक्ष्मणमणि आचार्य दीक्षित र आमा विष्णुकुमारीका सुपुत्रका रूपमा गैरीधारा, काठमाडौंमा वि.सं. 1979 फागुन 6 गते का दिन भएको हो । वरिष्ठ आख्यानकार मदनमणि दीक्षितलाई वि. सं. 2068 सालमा पद्यश्री साधना सम्मान पुरस्कार प्रदान गरिएको थियो ।
उनको पहिलो रचनाका रूपमा वि.सं. 2019 मा रूपरेखामा 'कसले जित्यो कसले हार्‍यो' शीर्षक कथा प्रकाशित भएको थियो । लामो समय पत्रकारिता गरेका मदनमणि उपन्यास, कथालेखन आदिमा चर्चित रहे । उनका प्रकाशित केही कृतिहरूः1. माधवी 2. चरैवेति 3. त्यो युग 4. हाम्रा ती दिन 5. म रुँदै बिर्सन्छु 6. बर्लिन डायरीका पाना 7. लाखौं शिशुहरू लिफ्ट मागिरहेछन्8. मेरी आमाको प्रश्नलाई आज जवाफ चाहिएको छ9. कसले जित्यो कसले हार्‍यो? 10. दशलाख हिरोसिमातिर11. ग्यास च्याम्बरको मृत्यु 12. जीवन महाअभियान 
13. ऋग्वेद: केही प्रमुख सूक्त उनले समीक्षा को सम्पादक भएर काम गरे भने उनका कथा, लेख, निबन्ध आदि विभिन्न पत्र-पत्रिकाहरूमा प्रकाशित छन् ।
बि. सं. 2039 मा माधवी उपन्यासका लागि उनलाई मदन पुरस्कार प्रदान गरिएको थियो। त्यही वर्ष त्यही उपन्यासले साझा पुरस्कार पनि पाएको थियो । उनले लेखनाथ साहित्य पुरस्कार, देवीप्रसाद सापकोटा आमसञ्चार सम्मान, पद्मश्री सम्मान, राष्ट्रिय कलाश्री सम्मान आदि बाट सम्मानित भएका छन् ।सूचना तथा सञ्चार मन्त्रालयले यस वर्षको राष्ट्रिय पत्रकारिता पुरस्कार र वरिष्ठ पत्रकार सम्मान पाउने व्यक्तिहरुको नाम सार्वजनिक गरेको छ । पुरस्कार छनौट समितिले यस वर्षको बरिष्ठ पत्रकार सम्मानबाट बयोबृद्ध पत्रकार मदनमणी दीक्षित सहित चार जनालाई छनौट गरेको छ ।
