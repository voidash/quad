अर्पण शर्मा कट्टेल तेज स्मणशक्ति भएका युवा हुन् र उनले यही प्रतिभाका कारण आफ्नो नाम गिनिज बुक अफ वर्ल्ड रेकर्डसमा लेखाइसकेका छन् । उनले एक मिनेटमा 42 वटा वस्तु चिनेर कीर्तिमान कायम गरेका हुन् । सन् 2014 सेप्टेम्बर 26 तारिखमा उनले यो रेकर्ड बनाएका थिए ।
झापा जिल्ला घर भएका अर्पणको उमेर अहिले 26 बर्ष लागेको छ । उनले एसएस निकेतन ईंग्लिस स्कुलमा एसएलसीसम्मको अध्ययन गरे । उनी कक्षा 1 मा चौंथो भएका थिए भने कक्षा सम्म तेस्रो-चौंथो नै भए । 5 र 6 कक्षामा दोस्रो भए र त्यसपछि 7 देखि 10 कक्षासम्म पहिलो भए । बि. सं. 2063 सालमा एसएलसी दिएका उनले 76 प्रतिशत अङ्क ल्याएका थिए । उनले प्लस टु र बीबीएसमा कलेज टप गरेका थिए । हाल उनी मेची मल्टिपल कलेजमा मास्टर्स पहिलो वर्ष पढ्दैछन् ।

