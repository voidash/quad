धनकुटामा जन्मिएका कृष्णप्रसाद शर्मा वस्ती संस्कृत साहित्य र पुराणेतिहास विषयका अाचार्य हुन् । उनले वाराणसेय संस्कृत विश्वविद्यालयबाट पुराणेतिहास विषयमा अाचार्य तथा त्रिभुवन विश्वविद्यालयबाट नेपालीमा एम.ए. गरेका हुन् । संस्कृत र नेपाली दुबै विषयका ज्ञाता वस्ती धनकुटा बहुमुखी क्याम्पसका पूर्व क्याम्पस प्रमुख हुन् । 2008 सालमा ग्रामीण पाठशालाबाट जागिरे जीवन प्रारम्भ गरेका वस्तीले चार दशकसम्म धनकुटा बहुमुखी क्याम्पसमा प्राध्यापन गरेकाे देखिन्छ । 
उनी कर्तव्यनिष्ठ प्राध्यापक र अाध्यात्मिक गुरुका रूपमा परिचित छन् । संस्कृतमा फाटफुट सृजना भए पनि नेपालीमा चाहिँ प्रशस्त काव्यकृतिहरू प्रकाशन गरिसकेका वस्तीका कविता, जीवनी, वंशावली र खण्डकाव्यसम्मका विविध विधाका पुस्तकहरू प्राप्त छन् । वस्तीका बारेमा विश्व विद्यालयका थुप्रै विद्यार्थीले शाेध गरेका छन् । वस्तीका 3 छाेरा र 2 छाेरी छन् ।
वस्तीका कृतिलार्इ हेर्दा उनका तीनवटा खण्डकाव्यहरू एकै सालमा प्रकाशित भएका पाइन्छन् । 

