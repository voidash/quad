किसान नेपालका अल्पसंख्यक जातिहरू मध्ये एक हो। यो जनजाति झापा जिल्लाको धुलाबारी र धाइजन गाविसमा बसोबास गर्दछन्। यो जनजातिको मूलथलो भारतको उडिसा र बिहार प्रान्त भएको मानिन्छ। यो जनजाति र भारतका उराव जातिको रहनसहनमा समानता पाइन्छ। वि सं 2048को जनगणना अनुसार यो जनजातिको जनसङ्ख्या करिब 2,500 थियो भने वि सं 2058को जनगणना अनुसार 2,876 रहेको थियो। यो जातिले प्रायः जीविकोपार्जनका लागि खेती गर्दछन्। यिनीहरूले बोल्ने भाषा द्रविड भाषापरिवारको भाषा हो। यिनीहरूको आफ्नै लिपि छ जसलाई उराव भनिन्छ।


