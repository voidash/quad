निर्दलिय पञ्चायती व्यवस्थाको आधार समेत मानिएको यो संविधान 2019मा राजा महेन्द्रले जारी गरेका थिए। पञ्चायतकाल भरि चलेको यो संविधानमा 3 पटक सम्म संशोधनहरू गरिए।तत्कालिन अर्थ, आर्थिक कार्य बिषेश मन्त्री ऋषिकेश शाह अध्यक्ष तथा कुलशेखर शर्मा सदस्य सचिव तथा एक मात्र महिला सदस्य श्रीमती अंगुरबाबा जोशी रहेको संविधान मस्यौदा आयोगको गठन 2019÷01÷26 गते भएको हो । उक्त आयोगलाई 2019÷02÷19 गते सम्म 23 दिनको समयमा संविधान मस्यौदा राजा समक्ष पेश गर्न तोकिएको थियो । पहिलो सक्रिय राजतन्त्रात्मक संविधान 2019÷09÷01 गते राजा महेन्द्रबाट घोषित भएको हो । 20 भाग 97 धारा र 6 अनुसुची रहेको उक्त बिधानमा 1 सदनात्मक ब्यबस्था थियो । उक्त ब्यबस्थापिकाको नाम राष्ट्रिय पञ्चायत थियो । सार्वभौम सत्ता तथा अबशिष्ट अधिकार धारा 90को आधारमा राजामा थियो । राजाबाट शाही घोषणाद्धारा संविधान संसोधन हुन सक्ने प्राबधान थियो । भाग 13को धारा 77 र धारा 78मा लोक सेवा आयोगको ब्यबस्था थियो । भाग 13को धारा 75 र 76मा महालेखापरीक्षकको ब्यबस्था थियो । भाग 13 को धारा 78 मा निर्वाचन आयोगको ब्यबस्था थियो । भाग 10 ग –धारा 67 मा अख्तियार दुरूपयोग निवारण आयोगको ब्यबस्था गरिएको थियो । धारा 9मा नागरिकहरूको मुल कर्तब्यको ब्यबस्था थियो । 6 वटा बर्गीय सङ्गठनको ब्यबस्था भाग 10 ग –धारा 67 मा थियो । 3 पटक संसोधन भएको उक्त संविधानको पहिलो संसोधन 2023 माघ 14मा भएको थियो । जुन संसोधनद्धारा संविधानमा रहेका बिबिध अङ्ग्रेजी शब्दहरूलाई नेपालीकरण गरिएको थियो तथा अञ्चलाधीसको ब्यबस्था गरिएको थियो । दोस्रो संसोधन 2032 मार्ग 26मा भएको थियो । तेस्रो संसोधन 2037 पौष 1 गते भएको थियो । तेस्रो संसोधन सुझाव मस्यौदा आयोग 2037 पौष 1मा तत्कालीन का.मु.प्रधान न्यायाधीस श्री बासुदेव शर्मा अध्यक्ष तथा ध्रुववर सिंह थापा सदस्य साथै एकमात्र महिला कमल राणाको सदस्यतामा गठन भएको थियो । उक्त संबिधान अनुसार बालिग मताधिकारको आधारमा नेपालको पहिलो आम निर्वाचन बि.सं. 2038मा भएको थियो ।
