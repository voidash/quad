गोमाको जन्म संवत् 1982 साल जेठ 15 गते पर्वतको राम्जामणि चौरमा भएको थियो । लक्ष्मीकान्त उपाध्याय र नन्दकुमारी उपाध्यायकी उनी प्रथम सन्तान थिइन् ।
गोमा सानै हुँदा यिनकी आमा दिवङ्गत भएकाले जीवन र जगत्को कारुणिक खेल यिनले आफ्नो जीवनभर देखिरहिन् । गोमा सानैदेखि तीक्ष्ण थिइन् । त्यसैले उनका असी बर्षिय हजुरबुबाले उनलाई बाल्यकालमै भानुभक्तको रामायण, महाभारत, दुर्गाकवच कण्ठ गराएका थिए । गोमालाई आठ वर्षै उमेरदेखि अमरकोश घोकाउन सुरु गरिएको थियो । बाल्यावस्थामा गोमाले सातआठ वर्षसौतेनी आमाका गाली, कुटाइ र यातनामा बिताइन् । त्यो दुःख देख्न नसकेर यिनलाई यिनका हजुरबुबा र फुपूले पालोपालो गरी पालेका थिए । त्यसपछि यिनी दश वर्षटेक्तानटेक्तै बिहेको बन्धनमा परिन् ।

गोमाले 2017 सालमा आफ्नी छोरी गार्गीसँग एस.एल.सी. दिइन् । त्यतिखेर छोरी दोस्रो श्रेणीमा र आमा तेस्रो श्रेणीमा एसएलसी पासभएका थिए ।


