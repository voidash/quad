भिके एक रूसी अनलाइन सामाजिक मिडिया र सामाजिक सञ्जाल सेवा हो। यो धेरै भाषाहरूमा उपलब्ध रहेको छ तर यो रूसी भाषा बोल्ने प्रयोगकर्ताहरू बीचमा विशेष गरी लोकप्रिय रहेको छ। यसमा तस्वीर, अडियो र भिडियो साझेदारी गर्ने सुबिधा रहेको छ र ब्राउजरमा आधारित खेल्ने खेलहरू र यसले निजी र सार्वजनिक रूपमा सन्देश पठाउन अनुमति दिन्छ। यो सेन्ट पिटर्सवर्ग, रूसमा आधारित छ। 
अगस्ट 2018 का अनुसार, भिकेमा कम्तीमा 500 मिलियन खाताहरू दर्ता भएका छन् ।अलेक्साको विश्वब्यापी शीर्ष 500 साइटहरूमा यो 18 अौ स्थानमा रहेको छ । यो रूसमा सबैभन्दा लोकप्रिय वेबसाइट हो। सिमिलर वेबका अनुसार भिके संसारकै 9 औं सबैभन्दा धेरै भ्रमण गरिएको वेबसाइट हो। मार्च 2018 को अनुसार, भिके रूसको अतिरिक्त बेलारूस र कजाकिस्तानमा पनि सबै भन्दा लोकप्रिय समाजिक सञ्जाल वेबसाइटको रूपमा रहेको छ। यसको मालिक मेल डटरू हो र यसले रूसको अर्को लोकप्रिय सामाजिक सञ्जाल अोड्नोकलासनिकी वा सामन्यतया अोकोको पनि मालिक हो।
भिकन्टेक्ट 19 जनवरी 2007 मा एक रूसी सीमित दायित्व कम्पनीको रूपमा सुरुवात गरिएको थियो । संस्थापक पाभेल डुरोभले सेन्ट पीटर्सबर्ग राज्य विश्वविद्यालयबाट स्नातक हासिल गरे पछि सेप्टेम्बर 2006 मा बिटा परीक्षणको लागि भिकन्टेक्टको सुरुवात गरेका थिए । निम्न महिना, डोमेन नाम vkontakte.ru दर्ता भएको थियो । प्रयोगकर्ता दर्ता सुरुमा निमन्त्रणाद्वारा विशेष रूपमा विश्वविद्यालय क्षेत्र भित्रै सीमित रहेको थियो, तर यो साइट बढ्ने क्रममा रहेको थियो ।
फेब्रुअरी 2007 मा साइटले 100,00 भन्दा बढी प्रयोगकर्ता दर्ता भएका थए । यसले रूसको सामाजिक सञ्जाल क्षेत्रमा दोस्रो ठूलो कम्पनीको रुपमा मान्यता प्राप्त गरेको थियोे । त्यसै महिनामा, साइटमा अाएको गडबडीका कारण यसले छोटो समयको लागि वेबसाइट बन्द गराएको थियोे । जुलाई 2007 मा दर्ता भएका प्रयोगकर्ताको सङ्ख्याले 10 लाख नाघ्यो र अप्रिल 2008 मा त्यो सङ्ख्या बढेर 1 करोड पुगेको थियो । डिसेम्बर 2008 मा भिके रूसको सबैभन्दा लोकप्रिय सामाजिक सञ्जाल सेवाको रूपमा प्रतिद्वन्द्वी अोड्नोकलासनिकीलाई पराजित गरेको थियो ।
संस्थापक र कार्यकारी अधिकृत पाभेल डुरोभको यसमा 20% को साझेदारी रहेको थियो, र तीन जना रूसी-इजरायली लगानीकर्ताहरू समूह, भ्याचेस्लाभ मिरिलासभिलि र लेभ लेभिभको भने क्रमश 60%, 10 %, र 10% साझेदारी रहेको थियोे । मूल संस्थापकहरूले त्यसपछि मेल डटरू समूह लाई 39.99% भाग बेचेका थिए ।29 मे 2012 मा, मेल डटरू समूहले कम्पनीले डुरोभलाई आफ्नो शेयरहरुमा मतदानको अधिकार प्रदान गरेर कम्पनीको नियन्त्रण उपज गर्ने निर्णय गरेको थियो जसमा डुरोभको व्यक्तिगत 12% सँग, संयुक्त रूपमा यसले उनलाई 52% मत दिएको थियो ।
अप्रिल 2013 मा मिरिलासभिलीको परिवारले भिकेमा संयुक्त क्यापिटल पार्टनर्समा 1.12 बिलियन अमेरिकि डलरमा 40% शेयर र लेभ लेभिभले 1.12 बिलियन डलरमै 8% भाग बेचेको बचेका थिए जसले संयुक्त क्यापिटल पार्टनर्सले 48% स्वामित्व प्राप्त गरेको थियो । जनवरी 2014 मा, भिकेका संस्थापक पाभेल डुरोभले कम्पनीमा 12% भाग मेगा फ‍ोनका कार्यकारी अधिकृत इभान टाभरिनलाई बेचेका थिए जो एलिसर उसमानभद्वारा नियन्त्रणमा रहेको छ । सम्झौता पछि, उसमानभ र तिनका सहयोगीहरूले कम्पनीको 52% भन्दा बढी नियन्त्रण गरेका थिए । केही समयपछि मेगा फोनकोका कार्यकारी अधिकृतल मेल डटरूलाई आफ्नो 12% भाग बेचेका थिए जसले गर्दा मेल डटरूको 52% को नियन्त्रण रहेको भिकेलाई सहज बनाउन अनुमति दिएको थियोे ।
1 अप्रिल 2014 मा, डुरोभले आफ्नो पद त्याग गर्न दर्ता गराएका थिए । त्यही दर्ता गराएका कारण उनको राजिनामा कम्पनी निश्चित गरेको थियो र यो घटना त्यहि वर्षको फेब्रुअरीबाट सुरु भएको यूक्रेनी सङ्कटसँग सम्बन्धि रहेको विश्वास गरिएको थियो ।तथापि, डुरोभ आफैले 3 अप्रिल 2014 मा एक अप्रिल फुल मा गरिएको ठट्टा रहेको कुुरा दावी गरेका थिए । 21 अप्रिल 2014 मा, डुरोभलाई कार्यकारी अधिकृतको रूपमा निकालिएको थियो । एक महिना पहिले उनको राजिनामा फिर्ता लिने पत्र निकाल्न असमर्थ रहेको दावी गरेका थिए । त्यसपछि डुरोभले कम्पनीलाई प्रभावकारी रूपमा भ्लादिमिर पुटिनको राजनीतिक हलचलले प्रभाव परेको उनले बताएका थिए । त्यस समय देशमा इन्टरनेट व्यवसाय योग्य नभएको भन्दै उनले रुस छोडे र नफर्किने योजना बताएका थिए ।
16 सेप्टेम्बर 2014 मा, मेल डटरू समूहले युनाइटेड क्यापिटल पार्टनर्स बाट 1.5 बिलियन अमेरिकि डलरमा कम्पनी 48% भाग खरिद गरेको थियो जसले गर्दा यो सामाजिक सञ्जालको एकमात्र प्रदायक बनेको थियो ।
मे 2017 मा, यूक्रेनी राष्ट्रपति पेट्रो पोसोशेनकोले मेल डटरू सहित व्यापक रूपमा प्रयोग गरिएको सामाजिक सञ्जाल भिकन्टेक्ट र अोड्नोसनिकिलाई प्रतिबन्ध गर्ने एक निर्णयमा हस्ताक्षर गरेका थिए ।
भिकेले, युक्रेनको राजधानी किभमा रहेको मुख्यालयलाई जुन 2017 मा बन्द गरेको थियो ।
यसको मुख्य कार्यक्षमता निजी सन्देश, तस्बिर, लेख अद्यावधिक र मित्रहरूसँग सम्पर्कमा आधारित रहेको छ । भिके सँग अनलाइन समुदायहरू र चर्चित व्यक्तिहरूको पृष्ठहरू प्रबन्ध गर्ने उपकरण पनि रहेको छ ।साइटले यसको प्रयोगकर्ताहरूलाई भिडियो सामग्री उर्ध्वभरण गर्न, खोज्न र भिडियो र सङ्गीत अनलाइन मार्फत बजाउन अनुमति दिन्छ । भिके एक उन्नत सर्च इन्जिन पनि हो, जसले साथीहरू खोज्न लागि जटिल प्रश्नहरू साथै साथै वास्तविक समय समाचार खोज गर्ने अनुमति दिन्छ । भिकेमा यस्तोसुबिधा युक्त विशेषता अप्रिल 2016 मा निर्माण गरिएको थियो ।
मे 2017 मा, अलेक्सा इन्टरनेटको अनुसार भिके युरोप र एसियाको सिमानामा पर्ने देशहरूमा सबैभन्दा धेरै भ्रमण गरिएको वेबसाइट मध्ये एक हो ।
मे 2017 सम्म यूक्रेनी सरकारले यूक्रेनमा भिकेको प्रयोगलाई प्रतिबन्ध लगाउन अघि यो यूक्रेनमा चौथो सबैभन्दा धेरै हेरिएको वेबसाइट थियो । मे 2018 को फ्याक्टम समूहद्वारा आयोजित एक अध्ययनका अनुसार, यूक्रेन भिके चौथी सबैभन्दा धेरै हरिएको वेबसाइट रहेको थियो तर फेसबुक भने भिके भन्दा दुई गुणा धेरै भ्रमण गरिएको वेबसाइट रहेको थियो ।
म् 2018 मा यो साइटमा 86 वटा भाषाहरूमा उपलब्ध रहेको छ, जबकि विज्ञापनहरू मात्र रूसी र युक्रेनी संस्करणहरूमा देखाइएको छ । रूसी बोल्ने प्रयोगकर्ताहरूले मानक रूसी संस्करण र दुई अतिरिक्त: सोभियत संस्करण र पूर्व-क्रान्तित्मक संस्करण बिच चयन गर्न सकिन्छ । सोभियत संस्करणमा सबै निजी सन्देशहरूमा एउटै छापहरू रहेको छ 'सर्भर सेन्सरसिप पार' । पूर्व क्रान्तिकारी संस्करणले पुरानो पारम्परिक हिज्जे प्रणालीको प्रयोग गर्दछ । दबै अतिरिक्त संस्करणहरू पनि विज्ञापन-मुक्त रहेका छन् ।
प्रायः प्रर्दशनका लागि भिके प्रयोग गर्ने संङ्गीतकारहरूले आफ्नो आधिकारिक भिके पृष्ठहरूमा आफ्नै सङ्गितहरू उर्ध्वभरण गर्ने गर्दछन् । उल्लेखनीय उदाहरणका लागि अन्तर्राष्ट्रिय चर्चित सङ्गितकारहरू समावेश छन् जसमा: टिस्टो, सकिरा, पल भ्यान डायक, द प्रोडिजि, ड्यान बालन, लिम्प बिज्किट, इरोज रामजोत्ति, मारिलेन मन्सोन, मोबि, द अफस्प्रिङ अादि पर्दछन् ।
सन् 2008 मा, प्रमुख रूसी टेलिभिजन च्यानल टिभी रूस र र टेलिभिजन कम्पनी सबै-रूस राज्य टेलिभिजन र रेडियो प्रसारण कम्पनीले भिकन्टेक्ट बिरुद्ध भिकेका एक प्रयोगकर्ताले उर्ध्वभरण गरेका दुई चलचित्रहरूको अनियमित प्रतिलिपिहरूलाई अनाधिकृत प्रयोग गरेकोमा सन् 2010 मा यो विवाद सामाजिक सञ्जालको पक्षमा रूसी सर्वोच्च मध्यस्थता न्यायालयमा बसेको थियो।अदालतले भिके प्रयोगकर्ताहरूका प्रतिलिपि अधिकार उल्लङ्घनको लागि जिम्मेवार नरहेको, र त्यसको आधारमा दुवै पक्षहरूले अवैध सामग्री हाल्न प्रयोगकर्ताको पहिचान गर्ने प्राबिधिक सम्भावनाको साथ सहमत भएमा, परिणामस्वरूप, दायित्वको खतरा मोल्न पक्का हुनु पर्ने निर्णय सार्वजनिक गरेको थियोे । सन् 2012 मा सोहि अदालतले प्रतिलिपि अधिकार सामग्रीको सन्दर्भमा सक्रियता नदेखिएको भन्दै 7000 अमेरिकी डलर तिर्नको लागी भिकेलाई आदेश दिएको थियो ।
भिकेले प्रतिलिपि अधिकार धारकहरूको लागि सामाग्री हटाउने उपकरण प्रदान गर्दछ ।
सन् 2010 मा, भिकेले कानूनी सामग्री प्रदायकहरू जस्तै टेलिभिजन सञ्जाल र स्ट्रिमिङ प्रदायकहरूको साथमा धेरै साझेदारीहरू गरेको छ । यो साझेदारीले प्रदायकहरूलाई प्रयोगकर्ताद्वारा उर्ध्वभरण गरिएको सामग्रीलाई भिकेबाट हटाउन अनुमति दिन्छ र प्रदायक साइटको कानूनी रूपमा मान्यता पाएको सामग्रीहरू प्रतिलिपिहरूको साथमा यसलाई स्थानान्तरण गर्दछ । यो कानुनी मान्यता युक्त सामग्रीहरू, प्रदायक छनौटहरूको आधारमा विज्ञापन प्रायोजित, सदस्यता आधारित, वा निःशुल्क हुन सक्छन् । भिकेले आफ्नो सङ्गीत वा भिडियो खण्डमा आाफ्ना बिज्ञापनहरू प्रदर्शन गर्दैन । अक्टोबर 2013 मा, सेन्ट पिटबर्गको एक अदालतले भिकन्टेक्टमा लागेका प्रतिलिपि अधिकार उल्लङ्घन शुल्कहरू हटायो । न्यायाधीशले, सामाजिक सञ्जालको रूपमा यसका प्रयोगकर्ताहरुद्वारा उर्ध्वभरण गरिएका सामग्रीको लागी यो जिम्मेदार नभएको घोषण सार्वजनिक गरेका थिए ।
नोभेम्बर 2014 मा, सञ्चार सेवा, सूचना प्रविधि र सार्वजनिक मिडिया, लागि सङ्घीय सेवाका प्रमुख म्यासिम केन्जोभले, भिकन्टक्टेले सन् 2015 को सुरुवात देखि सामग्रीको वैधिकरण प्रक्रिया पूरा गर्ने बताएका थिए ।
यस सामाजिक सञ्जाल रूसकै सबैभन्दा लोकप्रिय र धेरै भ्रमण गरिएको वेबसाइट हो, यसको भ्रमणले साना साइटहरूमा डिडोअोएस आक्रमणहरू गर्न प्रयोग गर्न सकिन्छ । भिकेले केहि साइटहरूमा डिडिअोएस आक्रमणहरूको प्रदर्शन गरेको थियो जसमा यसले प्रयोगकर्ताहरूले प्रयोग गरेका ब्राउजरमा उनीहरूको सहमति बिनानै लक्ष्य साइटहरूमा धेरै अनुरोधहरू पठाएको थियो । सन् 2008 मा यसको लक्ष्यहरूमा रुनेट पुरस्कारको मतदान पृष्ठ रहेको थियो र सन् 2012 मा क्याप्चा समाधान गर्ने सेवा एन्टिगेट डटकम रहेको थिय‍ो ।
24 मे 2013 मा, यस वेबसाइटलाई गलत तरिकाले रूसी सरकार द्वारा प्रतिबन्धित वेबसाइटहरुको एक सूचीमा राखेको बताइएको थियो ।
18 नोभेम्बर 2013 मा, रोमको अदालतले दिएको एक आदेश अनुसार, मेदुसा फिलिमको, एक एउटा चलचित्रको गैरकानूनी प्रतिलिपि साझेदारीको गरेको भन्दै शिकायत गरेपछि भिकेलाई इटालीमा रोक लगाईएको थियो । तथापि, अप्रिल 2015 मा, यो इटालियन प्रयोगकर्ताहरूको लागि फेरि खोलिएको थियो र यसको मोबाइल अनप्रयोग दुवै एप स्टोर र गूगल प्लेमा उपलब्ध गराइएको थियो ।
1 अप्रिल 2014 मा, डुरोभले आफ्नो पदबाट राजिनामा दिने घोषण गरेका थिए । त्यही घोषणका अनुसार उनको राजिनामा कम्पनी निश्चित गरेको थियो । तथापि, डुरोभ आफैले 3 अप्रिल 2014 मा एक अप्रिल फुल मा गरिएको ठट्टा रहेको कुुरा दावी गरेका थिए । 21 अप्रिल 2014 मा, डुरोभलाई कार्यकारी अधिकृतको रूपमा निकालिएको थियो । एक महिना पहिले उनको राजिनामा फिर्ता लिने पत्र निकाल्न असमर्थ रहेको दावी गरेका थिए । त्यसपछि डुरोभले कम्पनीलाई प्रभावकारी रूपमा भ्लादिमिर पुटिनको राजनीतिक हलचलले प्रभाव परेको उनले बताएका थिए ।
जनवरी 2016 मा, चीनले भिकन्टेक्टलाई प्रतिबन्ध लगाएको थियो । रूसको मिडिया वाचको अनुसार, सञ्जालको चीनमा अनुमानित 300,000 प्रयोगकर्ताहरू रहेका थिए । 14 फेब्रुअरी 2018 को अनुसार, चीन प्राधिकरणहरूले भिकन्टेक्टफाई प्रतिबन्ध फुकुुवा गरेको थियोे र यसलाई देशमा पहुँचयोग्य बनाइएको थियो ।
भिकले सन् 2015 मा 31 अक्टोबर देखि 1 नोभेम्बर सम्म उनीहरूको पहिलो 24-घण्टे ह्याकथन सञ्चालन गरेको थियो । सहभागीहरूलाई "साधारण बनाउनुहोस्" नामक एउटै विचारद्वारा एकताबद्ध परियोजना विकास गर्न निमन्त्रणा गरिएको थियो । यस प्रतियोगितामा 34 टोलीहरूले भाग लिएका थिए । विजेताहरू बीच 300 हजार रूबलको पुरस्कार विभाजित गरिएको थियोे ।
भिकेले दोस्रो ह्याकथन 26 नोभेम्बर देखि 27 नोभेम्बर 2016 सम्म अायोजना गरेको थियो । सहभागीहरूले सामुदायिक एप प्लेटफर्मको लागि परियोजनाहरू विकास गरेका थिए । कार्यक्रमको लागि पुरस्कार 300 हजार रूबल रहेको थियो ।
भिकेले आफ्नो तेस्रो ह्याकथन 20 सेप्टेम्बर देखि 22 अक्टोबर 2017 सम्म अायोजना गरेको थियो । यसमा पुरस्कार दश लाख रूबल रहेको थियो ।
2011 मा, पभेल डुरोव र युरी मिलनरले स्टार्ट फेलोज नामक, प्रविधिको क्षेत्रमा परियोजनाहरू समर्थन गर्न एक अनुदानमुलक कार्यक्रमको स्थापना गरे । सन् 2014 मा, भिकेले स्टार्ट फेलोज कार्यक्रम लियो र यसलाई अझ बढि व्यवस्थित ढंगले सञ्चालन गर्यो । यो अनुदान प्रत्येक महिना 3 कम्पनीहरूमा प्रदान गरिएको थियो र भिके प्लेटफर्ममा विज्ञापनको लागि 25 हजार रूबल सहित भिकेबाट परियोजना परामर्श पनि समावेश गरिएको थियो ।
भिकेले सन् 2017 मा यो परियोजना पुन: सुरुवात गर्यो । आय परिमार्जनका साथ मात्र सक्रिय परियोजनाहरूले निवेदन पेश गर्न सक्ने गरि यसको सृजना गरिएको थियोे । यसको कुल पुरस्कार 2.5 मिलियन रूबल रहेको थियो ।
पहिलो भिके कप, 13 देखि 23 वर्षको उमेरका युवा प्रोग्रामरहरूको लागि एक प्रोग्रामिङ च्याम्पियनसिप कार्यक्रम 16 जुलाई 2012 मा सेन्ट पिटर्सवर्ग, रूसमा आयोजना गरिएको थियो ।
भिके र कोडफ्रोर्सले दोस्रो भिके कप प्रोग्रामिङ च्याम्पियनसिपलाई संयुक्त रूपमा सञ्चालन गरेका थिए जुन 24 जुलाई देखि 27 जुलाई 2015 सम्म अायोजना भएको थियो । विजेताहरूले कुल 1,048,576 रूबल प्राप्त गरेका थिए ।
तेस्रो भिके कप 1 जुलाई देखि 4 जुलाई 2016 सम्म अायोजना भएको थियो र यसको बिजेताले 2.5 मिलियन रुबल पुरस्कार प्राप्त गरेको थियो ।
भिके र कोडफोर्सले चौथो भिके कपलाई संयुक्त रूपमा सञ्चालन गरेका थिए जुन 8 जुलाई देखि 9 जुलाई 2017 सम्म अायोजना भएको थियो । 52 देशका टोलीहरूले प्रतियोगितामा भाग लिनएका थिए । प्रतियोगिताको लागि पुरस्कार 2.5 मिलियन रूबल रहेको थियो ।
पहिलो भिके सङ्गीत पुरस्कार समारोह 25 डिसेम्बर 2017 मा भएको थियो । पुरस्कार समारोह एक अनलाइन लाइभ स्ट्रीम को रूपमा आयोजित गरिएको थियो । कुनै पनि भिके प्रयोगकर्ता प्रत्यक्ष प्रसारण हेर्न सुबिधा रहेको थियो । समारोह पछि, एक निजी सङ्गीत कार्यक्रम मास्कोमा रहेको भेगस सिटी हलमा आयोजना गरिएको थियो । कार्यक्रमको टिकट भिके सङ्गीत समुदायमा आयोजित एक प्रतियोगिताको माध्यमले जित्न सकिने व्यवस्था रहेको थियो । भिके सङ्गीत पुरस्कारकारका बिजेता हात पार्नको लागि कुनै पनि सङ्गीत सङ्ख्यात्मक हिसाबले धेरै बजाइएको गितका गायक/गायिकालाई भिके र बुम एप मार्फत निर्धारण गरिएको थियो । बिजेता 30 कलाकारहरूको नाम भिके सङ्गीत पुरस्कारको अाधिकारिक सामुदायिक पृष्ठ र बुम एपको वेबसाइट मार्फत सार्वजनिक गरिएको थियो । सबै पुरस्कार बिजेताका अाधिकारिक पृष्ठहरू विशेष सङ्केतद्वारा छुट्ट्इएको थियो ।
सन् 2015 देखि, भिकेले एक वार्षिक 2-दिने खुला-वायु सङ्गीत र मनोरञ्जन उत्सव आयोजना गर्दै अाइरहेको छ । यो उत्सव जुलाईमा 300 एनिभर्सरी पार्क, सेन्ट पिटर्सवर्ग रूसमा अायोजना हुने गरेको छ । आयोजकको तथ्याङ्कको अनुसार, सन् 2016 मा 70 हजार मानिसहरूको उपस्थिति रहेको थियोे भने जसमा सन् 2017 मा यो सङ्ख्या 85 हजार सम्म पुगेको थियो । सन् 2017 मै 40 कलाकारहरूका समूहहरूले 3 वटा मञ्चमा प्रस्तुति दिएका थिए । 1.5 मिलियन भन्दा धेरै व्यक्तिहरूले त्यो महोत्सवको आधिकारिक प्रत्यक्ष प्रसारण हेरेका थिए ।
धेरै वर्षसम्म, भिकेले दान कार्यमा विशेष ध्यान दिदैअाइरहेको छ जसमा पाभेल डुरोभले एक बिशेष कुकुरको चित्र दानको बेलामा प्रर्दशन गर्दे अइरहेका छन् जुन सन् 2011 मा उनी अाफैले बनाएका थिए ।
19 नोभेम्बर 2015 मा, विश्व वन्यजन्तु कोषको सहयोगमा भिकेले, एक स्टिकरहरूको सङ्गालो सार्वजनिक गरेको थियोे जसमा जानवरको वर्णन, एक विशेष विश्व वन्यजन्तु कोषको पृष्ठको लिङ्क सहित गराइएको थियो र जसले प्रजातिहरूको सहयोग गर्न जानकारी दिएको थियो ।
