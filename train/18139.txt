बिनोद प्रसाद पोखरेल उदयपुरका जुझारु ईमान्दार विधार्थी नेता हुनुहुन्थ्यो। माओवादी सशश्त्र जनयुद्दका दौरान 2059 जेठ 4 गते राती तत्कालिन सरकारले उदयपुरकै त्रीनपा 6 खैजनपुरबाट सुतिरहेको अवस्थामा गिरफ्तार गरि हत्या गर्यो।आलोचना सुन्ने र आफ्ना बिचार र बोलिले बच्चा,युवा देखि बृद्ध-बृद्धा समेतलाई प्रभाबित पार्न सक्ने क्षमताका बिनोद प्रसाद पोखरेल सबै पर्टी र जात र धर्मका ब्यक्ती-समुदायको साझा धरोहर हुनुहुन्थ्यो।मध्यम बर्गिय परिवारमा जन्मिनु भएका सहिद बिनोद प्रसाद पोखरेल क ."बिगुल"क्रान्तिकारी बिद्रोहि,भद्र,शालिन र मिलनसार स्वाभाबका हुनुहुन्थ्यो।बुवा गोबिन्द प्रसाद पोखरेल र आम शुसिला पोखरेलको कोखबाट मिति 2031 साल....महिना....गतेका दिन जेठो सन्तानको रुपमा ओखलढुङगा जिल्लाको माम्खा गाबिसको चामनमा जन्मिनुभई 2034 सालमा परिवारका साथ उदयपुर जिल्लाको जोगीदह गाबिसको वडा नं 9 मोतियाहीसिमलचौकमा बसाई सरि आउनुभएको थियो क.बिगुल।हाल वाहाको बुवा गोबिन्द प्रसाद पोखरेल,आमा शुसिला,सानी आमा तुलसा अनि 3जना भाईहरु सुमोद पोखरेल,प्रमोद पोखरेलर र प्रबिन पोखरेल हुनुहुन्छ क्रमश:।त्यस्तै बहिनीहरु जेठी कल्पना नेपाल र कान्छी प्रतिमा अधिकरी हुनुहुन्छ क्रमश:।क.बिगुल क्रान्तिकारी र परिवर्तनकामी हुनुहुन्थ्यो ।2052 सालबाट माओबादीको नेतृत्वमा देशमा शसस्त्र जनयुद्दको थालनी भयो त्य्सै सिलसिलामा देशमा माओबादी शसस्त्र युद्दको रापले क.बिगुललाई पनि ततायो।यसै सिलसिलामा माओबादी नेताहरुसंग भेटघाट सम्पर्क भढदै जानथाल्यो ।वाहा मिति 2054 सालमा काठमाण्डौको मैतिदेबिबाट देश द्रोहको आरोपमा पक्राउ पर्नुभयो र काठमाण्डौ,उदयपुरको कटारी हुँदै जिल्लाकै गाईघाट प्रहरी हीरासत बाट धरौटी र तारेखमा छुट्नु भयो।मिति 2059 साल जेष्ठ 4 गते राती सुतिरहेको अवस्थामा उदयपुर जिल्लाको त्रीनपा 6 खैजनपुरबाट सहकर्मी खड्ग बहादुर राउत सहित तत्कालिन संयुक्त सुरक्षा फौजले गिरफ्तारगरे पछि हत्या भएको भन्ने ब्यहोराका खबरहरु संचार माध्यममा आए।सोही जानकारिलाई आधार मानी वाहाको हत्या गरि सकेको रहेछ भन्ने अनुमान लागाईयो ।
