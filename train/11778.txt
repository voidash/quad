google.com/analytics
गूगल एनलाईटिक अथवा एनलाईटिक्स, प्रकाशन गरिएको वेबसाईट लाई मापन वा वेब विश्लेषण गर्ने गूगलद्वारा सञ्चालन गरिएको सेवा हो । गुगलले यो सेवा सन् 2005 नोभेम्बरमा अर्चिनलाई आफ्नो स्वामित्वमा ल्याए पश्चात शुरू गरेको थियो । गूगल एनलाईटिक हाल इन्टरनेटमा वेभ विश्लेषणको लागी प्रयोग हुने सेवाहरू मध्ये एक रहेको छ । यो सेवा दुई संस्करणमा उपलब्ध रहेको छ, गूगल एनलाईटिक्स 360 तथा गूगल एनलाईटिक्स मोबाईल एप ।
गूगल एनलाईटिक लाई कार्यान्वयन गर्न वेबसाईट मा एक प्रकारको पेज ट्याग राखिएको हुन्छ, जसलाई गूगल एनलाईटिक ट्रेकिङ्ग कोड भनिन्छ । यस्तो कोड जाबा-स्क्रिप्ट द्वारा बनेको हुन्छ जसलाई वेबसाईटमा रहेका सबै वेबपेजभित्र राखेपछि मात्र गुगल एनलाईटिक्सले सेवा प्रदान गर्दछ।
सन् 2005 मा गुगल ले "अर्चिन सफ्टवेयर कर्पोरेसन" लाई अधिग्रहण गरि "अर्चिन अन डिमान्ड" सेवा को विकास गरेको थियो जसलाई सन् 2006 मा गुगल एनलाईटिक मा परिणत गर्ने विचार धारणाको प्रस्तुत भएको थियो । 
गूगल एनलाईटिक्सको कारण वेभसाइटको कार्य सम्पादनमा पर्न सक्ने प्रभावको बारेमा धेरै अनलाईन छलफल भएको छ । तर गूगलले सन् 2009 डिसेम्बरमा वेभसाइट खुल्न ढिला हुन सक्ने जोखिमलाई न्यूनिकरण गर्नको लागी अङ्क्रोनोउस जाभा स्क्रिप्ट लागू गरेको थियो । 
गूगल एनलाईटिक सबैभन्दा बढी प्रयोग गरिने बेभ विश्लेषण सेवा हो, हाल 10,000 प्रसिद्ध बेभसाइटहरू करिब 55 प्रतिशतमा यसको प्रयोग रहेको छ । साथै 1,000,000 प्रमुख बेभसाइटहरूमा 49.95 प्रतिशतले यसको प्रयोग गरेको छ ।
