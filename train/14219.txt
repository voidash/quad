गौशाला नगरपालिका नेपालको मध्यमाञ्चल विकास क्षेत्र अन्तर्गत जनकपुर अञ्चलमा पर्ने महोत्तरी जिल्लामा अवस्थित एक नगरपालिका हो । गौशाला बजार रहेको ठाँउलाई नगरपालिकाको केन्द्र बनाइएको छ । यो नगरपालिका 2068 साउन 1 देखि लागू हुने गरी बनाइएको हो तर कार्यन्वयनमा हाल 2071 जेष्ठ 4 देखि आएको हो । यसलाई नगरपालिका घोषणा गर्दा गौशाला, निगौली र रामनगर गाउँ विकास समितिहरू समावेश गरिएका हुन् । आर्थिक वर्ष 2068/69को बजेटमार्फत् मुलुकमा 41 नयाँ नगरपालिका थपिंदा गौशाला पनि नगरपालिका बनेको हो । महानगरपालिका, उपमहानगरपालिका र नगरपालिका गरी अब मुलुकमा कूल 130 भएका छन् भने गाविसको संख्या 3 हजार 9 सय 15 बाट घटेर 3 हजार 6 सय 33 भएका छन ।
गौशाला, निगौली र रामनगर गाविसहरूलाई मिलाएर गौशाला नगरपालिका बनाइएको हो । त्यसैले बि.स.2068 को जनगणना अनुसार यी ठाउँहरूको जनसङ्ख्यालाई जोडेर गौशाला नगरपालिकाको जनसङ्ख्या 32,111 रहेको छ । गौशाला नगरपालिकामा 5,718 घरधुरि छन ।

