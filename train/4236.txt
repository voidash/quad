बिराटनगर महानगरपालिका नेपालको काठमाण्डाै पछिकाे दाेस्राे ठूलो सहर हो, जुन कोशी अञ्चल अन्तर्गतको मोरङ जिल्लाको दक्षिण भागमा अवस्थित छ । यो नेपालको सबैभन्दा ठूलो औद्योगिक नगर पनि हो । यो नगर तथा आसपासका क्षेत्रमा ठूलो संख्यामा कलकारखाना, उद्योग तथा व्यवसायहरू रहेका छन् । बिराटनगर एक पारवहन तथा वाणिज्य केन्द्र पनि हो । यहाँबाट भारत तथा तेस्रो मुलुकसँग ब्यापारिक बस्तुहरू आयात निर्यात गर्ने गरिन्छ ।
यो शहरमा पौराणिक कालका बिराट राजाको दरवार भएको विश्वास गरिन्छ। बिराट राजाको नामबाट नै विराटनगर रहेको विश्वास गरिएको छ । बिराटनगरबाट काठमाडौं तथा नेपालका अन्य शहरहरू हवाई तथा सडक यातायातबाट जोडिएको छ। विराटनगर विमानस्थलबाट पूर्वी नेपालका धेरै पहाडी दुर्गम स्थानहरू सम्म हवाई सम्पर्क छ । वि.सं. 1970 सम्म यस ठाउँलाई गोग्राहा भनिन्थ्यो । केशर शम्सेर ज.ब.रा.ले आफ्नो मोरङ दौडाहाको समयमा भेडियारीमा पाईएको विराट राजाको दरवारका भग्नावशेषलाई दृष्टिगत गरी गोग्राहाबाट विराटनगर नामाकरण गरेका हुन् । बडाहाकिम जीत बहादुर खत्रीलेसम्बत 1971 मा रंगेली बाट विराटनगरमा जिल्ला सदरमुकाम सारेपछि विराटनगरले शहरको रूप लिन थालेको हो। यसलाई विकसित पार्न शिवप्रताप शम्शेर थापाले पनि भूमिका निर्वाह गर्नुभएको थियो। वि.सं. 1968 मा विराटनगरको दक्षिणी सिमाना जोगवनीसम्म भारतीय रेल्वे सेवा संचालन हुन थाल्यो । त्यसपछि कृष्ण प्रसाद कोईराला, सुब्बा गुन्जमान, डिट्ठठा कृष्णराज, हनुमानदास, सुब्बा कालिदास, सुबेदार अनन्तरामको विशेष योगदानले 1972 मा सदरमुकाम बिराटनगर सरेको हो । स्थानीय तह निर्वाचन 2074 अनुसार 2074 आषाढ 14 गते सम्पन्न निर्वाचनबाट नगर कार्य समिति गठन भएको छ ।
यो ठाउँ समुद्र सतह भन्दा 70 मिटर माथि अवस्थित रहेको छ ।विराटनगरमा सिंगिया खोला बग्ने गर्छ।विराटनगरमा केहि साना तलाउहरु पनि रहेका छन्।
नेपालको सम्बत 2068 को जनगणना अनुसार बिराटनगरको जनसङ्ख्या 2,61,125 रहेको छ । जसमा पुरुष 53% र महिला 47% छन् । यस शहरमा नेपालका प्राय: सबै जातजातिका मानिसहरू बसोबास गर्दछन् । बि.सं.2058 को जनसङ्ख्या अनुसार बिराटनगरको जनसङ्ख्या करीब 2 लाख देखाइएको छ । नेपालमा भौगोलिक रूपमा बिराटनगर तराईको गर्मी क्षेत्र भएपनि जनघनत्व तीब्र रहेको छ । यो नेपालको दोश्रो प्रमुख शहर पनि हो ।
बिराटनगरलाई पूर्वाञ्चलको शैक्षिक केन्द्रको रूपमा पनि लिने गरिन्छ। अरनिको +2 कलेज विज्ञान विधामा र मेरिल्यान्ड कलेज व्यवस्थापन विधामा राष्ट्रिय उत्कृष्ट पदक पाउने कलेजहरू हुन्। बाल कल्याण विद्या मन्दिर र सगरमाथा उच्च माध्यमिक विद्यालय माध्यमिक स्तरको उत्कृष्ट विद्यालयमा गणन हुन्छ।
विराटनगरका विभिन्न कलेज तथा विद्यालयहरू:
डन बस्को 
सामुदायिक विद्यालयहरुमा सर्वाेत्तम रहेकाे ।
वास्तबमा भन्नुपर्दा बिराटनगर नेपालको महत्वपूर्ण औद्योगिक स्थल हो र नेपालको पहिलो औद्योगिक नगरी पनि हो जहाँ नेपालको पहिलो उद्योग बिराटनगर जुट मिल सन्चालनमा आएको थियो। क्रमस रघुपति जुट मिल, असोक टेक्सटाइल जस्ता उधाेग यहाँ खोलिएका थिए । हाल यहाँ लगभग 500 वटा उद्योगहरू संचालनमा छन् ।
विराटनगरमा फुटबल खेल अत्यन्तै रुचाइन्छ। यहाँ एउटा राष्ट्रिय स्तरको रंगशाला सहिद रंगशालामा खेलकुदका गतिविधि हुन्छ ।बर्षेनि यस रंगशालामा जिल्लाभरिका विद्यालयको खेलकुद प्रतियोगिता हुनेगर्छ जुन अत्यन्त लोकप्रिय छ।
बिराटनगरमा धेरै धार्मिक स्थलहरू छन् । ती मध्ये बिराटनगर मेनरोडमा रहेको सत्यनारायण मन्दिर, विराटेश्वर शिवमन्दिर, कालीमन्दिर, सन्सारी माई स्थान प्रमुख छन् ।
काली मन्दिर,बिराटनगर
बिराटनगर बस पार्क
बिराटनगर बिमानस्थल
बिराटनगर प्रवेश गेट
बरगाछी रोड
एयरपोर्ट जाने गेट
बिराटनगरको छैठ पूजा
