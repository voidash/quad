टोबा टेक सिंह शहर पाकिस्तानको पञ्जाब प्रदेशमा रहेको टोबा टेक सिंह जिल्लाको सदरमुकाम शहर हो ।
यस शहर सिख धार्मिका एक विद्वान टेक सिंह को नामबाट राखिएको थियो । यस जिल्लामा प्राचीन कालमा एक पोखरी थियो जहाँ एक टेक सिंह बस्ने गर्थे र उनले यस पोखरी हुँदै जाने यात्रीहरूको लागि पानी र अावासको सुविधा प्रदान गरेका थिए । त्यसैले यस ठाउँको नाम टोबा टेक सिंह राखिएको थियो भन्ने उल्लेख छ । यस जिल्लाको नामाङ्करण पछि यहाँ बिस्तारै मानिसहरूको जनसङ्ख्यामा विद्धि भयो र विकास र निर्माण कार्यहरू भएका थिए ।टोबा टेक सिंह शहर 19 अोँ शताब्दीमा ब्रिटिस्ट शासन कालबाट विकसित हुँदै अाएको थियो जसको सुरुवाती क्रममा पञ्जाबमा बसोबास गर्ने मानिसहरूको कृषिमा सहभागीता बढाउन एक संचाइ अायोजनाको निर्माण गरिएको थियो । अधिकांश मानिसहरू जो त्यहाँ आएका थिए उनिहरू लाहौर, जलन्धर, होशियारपुर जिल्लाका थिए ।पाकिस्ताको स्वतन्त्रता पश्चात सन् 1947 मा बेलायतका शासकहरूको नामबाट राखिएको शहर, धरोहर, विद्यालय अादिको नाम परिवर्तन गरेको पुरानो अथवा मुल नाम राखिएको थियो । सन् 1982 मा टोबा टेक सिंह एक उप विभाजित फैसलाबाद जिल्लाबाट छुट्टिएर एक छुट्टै जिल्ला बनेको थियो ।
सन् 2017 को राष्ट्रिय जनगणना अनुसार यस शहरको कुल जनसङ्ख्या 7,398,26 छ भने घरहरूको सङ्ख्या 1,175,49 रहेको छ । टोबा टेक सिंह पञ्जाब प्रदेशको मध्य क्षेत्रमा अवस्थित छ र यो शहर 3,252 वर्ग किलोमिटरमा फैलिएको छ । वर्षा ऋतुमा यस शहरमा बाढी अाउने गरेको छ जसले घन जनमा ठूलो क्षति पुराउँदै अाएको छ । बाढी विषेशगरि रवि नदीबाट उत्पन्न हुन्छ जुन दक्षिणी र दक्षिणपूर्वी सिमान सम्म फैलिन्छ । यस शहरका अधिकांश सिख मानिसहरू सन् 1947 मा आधुनिक भारतको पुर्वी पञ्जाबमा बसाइँसराइ गरेका थिए । 
टोबा टेक सिंह शहर यहाँ पाइने सुन्तलाको उत्कृष्ट उत्पादकको रुपमा रहेको छ । यो शहरले पाकिस्तानमा सुन्तलाको मागलाई पूरा गर्छ र उत्पादन भएका अतिरिक्त सुन्तलाको निर्यात पनि गरेको छ । यस जिल्ला मा बसोबास गर्ने अधिकांश मानिसहरू कृषि पेशामा अावद्ध भएको हुँदा यहाँ मासु, अण्डा, कपास, गोलभेडा, खरबुजा, अाँप, खैनी, अालु, प्याज, गेडागुडी अादिको उत्पादन हुन्छ ।
उर्दु भाषाका निवन्धकार सआदत हसन मन्टोले टोबा टेक सिंह नामक एक छोटो कथा लेखेका थिए जुसमा यहाँ रहेका कला, संस्कृति, भेष,भुषा अादिको बणन गरेका थिए । यस कथामा उनले भनेका छन्, "टोबा टेक सिंह भारतको होकी पाकिस्तानको" । सन् 2005 मा पाकिस्तानी चलचित्र निर्माता अफिया नाथनीयल द्वारा निर्देशित यहि नामको एक चलचित्र निर्माण भएको थियो जसलाई भारतीय चलचित्र निर्माताहरूले पनि अाफ्नै भाषामा एक छोटो चलचित्र बनाएका थिए ।
