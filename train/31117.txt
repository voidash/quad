यो चन्द्र नामक पत्रिका बनारसबाट माधोप्रसादको सम्पादनमा विक्रम सम्वत1971 सालदेखि मासिक रूपमा प्रकाशित हुन थालेको पाइन्छ । यसमा गद्य र पद्य दुबै खाले रचना प्रकाशित भएका देखिन्छन् । चन्द्र शमशेरको स्तुतिगान गर्ने उद्देश्यले सुरु गरिएको यस पत्रिकाले मौलिक निबन्ध जन्माउन सकेको देखिदैन । यसमा कृष्णचन्द्र शर्मा, विज्ञानविलास, पारसमणि प्रधान आदिका लेखहरू प्रकाशित भएका छन् । बाह्र अङ्कसम्म प्रकाशित भएर सो पत्रिका बन्द भएको देखिन्छ ।
