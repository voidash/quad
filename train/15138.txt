कमाण्डिङ्ग कर्णेल किशोर नरसिंह राणा नेपालको ऐतिहासिक भवनहरूको डिजाइनर इन्जिनियर हुन्। यिनी काजी बालनरसिंह कुँवरका नाति एवम् बद्री नरसिंहका पाचौं पुत्र हुन्। यिनले थोमसन सिभिल इन्जिनियरिङ्ग, रूर्की, भारत बाट शिक्षा हासिल गरेका थिए।
दाजु कुमार नरसिंह राणासँगै यिनले सन् 1907 मा एसियाकै एक विशाल आवासिय भवन सिंहदरवारको निर्माण गरेका थिए। दाजुभाइ जोडीले श्री दरबारको, हरिहर भवनको डिजाइन बनाएका थिए। त्यस्तै केशर शमशेरको निजी बगैंचा स्वप्न बगैंचाको निर्माण यिनले गरेका हुन्।
