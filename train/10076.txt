डा. महाथीर विन मोहम्मद मलेसियाका चौथो प्रधानमन्त्री थिए। 16 जुलाई 1981 देखि 2003 सम्म प्रधानमन्त्री बनेका महाथीरको 22 वर्षको कार्यअवधिमा मलेशियाले धेरै आर्थिक प्रगति गरेको थियो।
महाथीर सन् 1925 डिजेम्बर 20 मा जन्मिएका थिए। पछी सन् 1945 देखि उनि राजनीतिमा सक्रिय भएका थिए । पहिलो पटक सन् 1964 मा सांसद् मा निर्वाचित भएका महाथीर सन् 1968 मा उच्च शिक्षा परिषद्को अध्यक्षमा भएका थिए । सन् 1971 मा मलेसिया सरकारले उनैको आर्थिक विकास सम्बन्धी योजनालाई नयाँ आर्थिक नीतिको रूपमा अबलम्बन गरेको थियो । सन् 1973 मा पुनः उनि सांसदमा नियुक्त भए । त्यसपछी फेरी उनि सन् 1974 मा शिक्षा मन्त्री र राष्ट्रिय विश्वविद्यालय परिषद्को अध्यक्ष बने। सन् 1976 मा उपप्रधान एवं व्यापार तथा उद्योग मन्त्री बने । महाथीर सन् 1975 मा युनाइटेड मल्याज नेशनल अग्रनाइजेसनको उपाध्यक्ष पनि भएका थिए। सन् 1981 मा पार्टी अध्यक्षमा नियुक्त भएका महाथीर 1984 मा निर्विरोध रुपमा पार्टी अध्यक्ष बने । 



