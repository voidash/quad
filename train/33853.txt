अस्ट्रिया मध्य युरोपको एक देश हो। यसलाई आधिकारिक रूपमा "अस्ट्रिया गणराज्य" भनिन्छ। यस देशसँग सीमा छुने 8 छिमेकी देशहरू जर्मनी, चेक गणराज्य, स्लोभाकिया, हङ्गेरी, स्लोभेनिया, इटाली, स्विजरल्याण्ड र लिख्तेन्स्टाइन गरी 8 वटा छन्। यो 1995 देखि युरोपेली संघको सदस्य राष्ट्र हो। अस्ट्रियाको राजधानी भीन हो। भीनलाई अङ्ग्रेजीमा भियना भन्छन्। 
यहाँ नौ संघीय राज्यहरू छन्। ती हुन् - भीन, उपल्लो अस्ट्रिया, तल्लो अस्ट्रिया, बुर्गेनलान्ड, फोरार्लबेयर्ग, टिरोल, साल्जबेयर्ग, केयर्नतेन र स्टायरमार्क। जर्मन भाषामा अस्ट्रियालाई ओएस्तर्राइख वा ओएस्तर्राइश् भनिन्छ। 
अस्ट्रिया वोल्फ्गान्ग आमादोयस मोच्चार्ट, योहान श्त्राउस र लुड्भिग भान बीथोवन जस्ता पश्चिमेली शास्त्रीय संगीतका दिग्गजहरूको जन्मस्थान हो। मनोविज्ञानका पिता मानिने सिग्मुण्ड फ्रोयड तथा हलिवुडका एक्शन चलचित्रका महान् स्टार आर्नोल्ड श्वार्चेनेगर लगायत अरू धेरै प्रसिद्ध व्यक्तिहरू अस्ट्रियामाका नै उपज थिए।
Austriaको बारेमा विकिपिडियाका भातृ योजनाहरूमा खोज्नुहोस:
