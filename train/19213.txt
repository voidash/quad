
जेम्स डेविड रोडरिगेज रूवियो सामान्यत जेम्स रोडरिगेज वा सिधै जेम्स कोलम्बियाली फुटबल खेलाडी हुन जो बुन्डोस्लिगाको क्लब बायर्न म्युनिख र कोलम्बिया राष्ट्रिय फुटबल टोलीबाट आक्रामक मघ्यपंक्तिको रूपमा खेल्दछन् । जेम्सलाई संसारकै उत्कृष्ट युवा खेलाडी मध्येमा लिइन्छ । उनी आफ्नो तिक्ष्ण प्राविधिक खेल र प्ले मेकरका रूपमा आफ्ना प्रशंसकको दिल जित्न सफल मानिन्छन् ।
उनी युरोपमा तब छाए जब उनले पोर्चुगिज क्लब पोर्टोमा रहँदा 3 बर्षमा आधा दर्जन बढी ट्रफी जिताए । यहि कारण फ्रेन्च क्लब 'मोनाको' उनीप्रति आकर्षित भयो । उनले मोनाकोमा पनि निराष पारेनन् । 2014 फिफा विश्वकपमा उत्कृष्ट प्रदर्शन गरेर उनी युरोपकै सर्वाधिक धनी र सफल क्लब रियल म्याड्रिडमा आबद्ध भए जसको लागि म्याड्रिडले €80 मिलियन खर्च गर्नुपर्यो । 2014 फिफा विश्वकपमा 6 गोल गर्दै उनले गोल्डेन बुट जितेका थिए ।

