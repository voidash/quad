बुलिङटार गाउँपालिका नवलपरासी जिल्लामा अवस्थित छ । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा नवलपरासी जिल्लामा साविकका जौबारीको वडाहरू, डाँडाझेरी, अर्खला, भारतीपुर र बुलिङटार गाउँ विकास समितिहरूलाई समेटेर बुलिङटार गाउँपालिका घोषणा गरिएको हो । बुलिङटार गाउँपालिकको कूल जनसंख्या 19,122 रहेको छ ।
बुलिङटार गाउँपालिकाको क्षेत्रफल 147.68 वर्गकिलोमिटर रहेको छ । यो गाउँपालिका 6 वडामा विभाजन गरिएको छ । यसको सीमाना पूर्वमा गैंडाकोट नगरपालिका र तनहुँ जिल्ला पश्चिममा बुङ्दीकाली गाउँपालिका उत्तरमा तनहुँ जिल्ला तथा दक्षिणमा हुप्सेकोट गाउँपालिका र देवचुली नगरपालिका रहेका छन् ।
