बनौ नेपालको पश्चिमाञ्चल विकास क्षेत्रको धवलागिरी अञ्चल, पर्वत जिल्लामा अवस्थित गाउँ विकास समिति हो ।
बनौ जलजला गाउपालिका अन्तर्गत वडा नं 9 मा पर्छ । यहाँ 1 वटा हाइस्कुल, 2 वटा प्रा.वि र 1 वटा बोर्डिङ स्कुल गरि जम्मा 4 वटा स्कुल रहेको छ। यहाँ बिजुली, मोटर बाटो, खानेपानी, शिक्षा, स्वास्थ्यचाैकि, हाेटेल, माेबाइल सिग्नल, केबल टिभी तथा पर्यटनकाे राम्रै सुविधा रहेको छ । यहाँ का बासिन्दाहरु प्राय कृषि मा निर्भर छन भने कतिपय विदेशमा नाेकरी, शिक्षक छन् तथा अन्य पेशा तथा व्यवसायकाे कारण गाँउ भन्दा बाहिर कार्यरत छन् । यो गाउलाई खुल्ला दिसामुक्त तथा धुवारहित गा.वि.स. घोषणा गरिएको छ साथै जिल्ला कै पहिलो साक्षर गा.वि.स. काे रूपमा प्रसिद्ध मानिन्छ । यहाँ पर्यटन को राम्रो सम्भावना भएता पनि उपयुक्त प्रचार-प्रसारको कमिमा ,त्यो भैराखेको छैन । यो गाउमा सामाजिक सञ्जाल प्रयोगकर्ताहरु पनि दिनानुदिन बढ्दै छन । हिन्दु,बुद्ध तथा इसाइ धर्मावलम्बीहरु बसोबास गर्दछन। यो पुर्ण मगर गाउँ हो। आलु,मकै,कोदो तथा भुइस्याउ, किवी यहाको मुख्य बालिमा पर्दछ ।
याे गाँउकाे हावा पानी मध्यम खालकाे छ- न त धेरै जाडाे न त धेरै गर्मी । याे वरिपरि बाट पहाड तथा अन्य गाँउहरुले ढाकेकाे ठाँउ हाे । कुश्मा बजार, बाग्लुगङ बजार र बेनी बजार एकैचाेटि देख्न सकिने याे गाँउकाे रमाइलाे विशेषता हाे । अगाडि पट्टी गमक्क परेर धाैलागिरी हिमाल मुस्कुराइरहेकाे मजैले देख्न सकिन्छ । केही झरना हरुपनि यस गाँउकाे भित्री भागतिर भेटिन्छन् जुन 12 महिनानै खस्ने गर्दछन् । फैलिएर रहेकाे हुनाले गाँउ अलिक ठूलाे छ । गाँउ घुम्ने हाे भने 1 दिन पुरै लाग्दछ ।

