दिप्रुङ गाउपालिकाको हालको नाम दिप्रुङ चुइचुम्मा गाउपालिका रहेको छ भने पहिले कायम भएको केन्द्र साविक स. छितापोखरी गा.वि.स. केन्द्रबाट परिवर्तन भएर याङसोलाटार रहेको छ । यस गाउपालिकाको जनसङ्ख्या 20,175 रहेको छ भने क्षेत्रफल 136.59 वर्ग कि.मि. छ । मिश्रित जातजातीहरूको बसोबास रहेको यस गाउपालिकामा खोटाङ जिल्लाको पुरानो र अग्रणी शैक्षिक संस्था महेन्द्रोदय उच्च माध्यमिक विद्यालय रहेको छ जुन दिप्रुङ चुइचुम्मा गाउपालिका वडा नं. 2  मा रहेको छ । साविकका छितापोखरी, डाँडागाउ, टेम्मा, बतासे, याम्खा, छोरम्बु र सप्तेश्वर छितापोखरी गा.वि.स. का सम्पूर्ण वडाहरू मिलाएर कायम गरिएको उक्त गाउपालिकामा हाल 7 वटा वडाहरू छन । 
दिप्रुङ चुइचुम्मा गाउपालिकाको सिमाना निम्नानुसार रहेको छ :-
पुर्व :- साकेला गा.पा.
पश्चिम :- हलेसी तुवाचुङ न.पा. र उदयपुर जिल्ला
उतर :- रूपाकोट मझुवागढी न.पा. र साकेला गा.पा.
दक्षिण :- खोटेहाङ गा.पा.
