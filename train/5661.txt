शेरधन राई नेपालका राजनीतिज्ञ हुन्। हाल यिनी प्रदेश नं 1 को मुख्यमन्त्री छन्। भोजपुर क्षेत्र नं 1 ख बाट प्रदेश सभामा निर्वाचित यिनी 2074 माघ 2 गते 1 नं प्रदेशको मुख्यमन्त्री निर्वाचित भएका हुन्। 
राईको जन्म वि.सं. 2027 साल फागुन 11 गते भोजपुरको आमचोक गाउँपालिका–3, थिदिङ्खाको पसलभन्ज्याङ्गमा भएको हो । पिता जागीरमान राई र माता राम्रीमाया राईको पहिलो सन्तानका रुपमा जन्मिएका राईले समाजशास्त्रमा एम.ए. सम्मको शिक्षा हासिल गरेका छन्। मध्यम वर्गीय परिवारमा जन्मिएका राई एक ईमान्दार सालिन व्यक्तित्व मान्छिन् ।समाजशास्त्रमा स्नातकोत्तर गरेका राई 2044 सालमा राजनीतिक क्षेत्रमा प्रवेश गरेका हुन् । राईले तीन वर्ष भूमिगत जीवन बिताएका थिए ।
2056 सालमा 25 वर्षको उमेरमा चुनाव जितेर प्रतिनिधिसभामा कान्छो सांसद बनेका राई अहिले प्रदेश एक का मुख्यमन्त्री हुनुहुन्छ । 2044 सालदेखि अनेरास्ववियू मार्फत क्रियाशिल भएर भोजपुर जिल्ला कमिटी अध्यक्ष र 2 कार्यकाल अनेरास्ववियू केन्द्रीय कमिटी सदस्य बनेका राई 2050–2054 सम्म अनेरास्ववियूको पूर्वाञ्चल प्रमुख बन्नुभयो । उहाँ नेकपा एमाले भोजपुरको प्रमुख पदमा 4 कार्यकाल निर्विरोध रुपमा निर्वाचित हुनुभएको थेयो । राईले 2044 सालमा तीन वर्ष भूमिगत जीवन बिताउनु भएको छ ।2064 सालको संविधानसभाको पहिलो निर्वाचनमा राई दोस्रो पटक संसद बनेका थिए । दोस्रो संविधानसभामा राईले संसदको सुशासन तथा अनुगमन समितिको सभापति भएर काम गरे । दोस्रो संविधानसभा सदस्य भएकै बेला राई पहिलो पटक मन्त्री बने ।
