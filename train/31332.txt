इन्टरनेट सोसाइटी नेपाल च्याप्टर नेपालका इन्टरनेट सेवाग्राहीहरूको साझा संस्था हो। यसको स्थापना स्वायत्त, गैरराजनीतिक, गैरनाफामुखी र सेवामुलक संस्थाका रूपमा सन् 2007मा भएको हो। यो संस्था काठमाडौं जिल्ला प्रशासनमा दर्ता भएको छ।
इन्टरनेट सोसाइटी नेपाल च्याप्टर इन्टरनेट सोसाइटी ग्लोबलको नेपाल च्याप्टर पनि हो।
इन्टरनेट सोसाइटी नेपालले इन्टरनेट प्रविधिमा विश्वमा भैरहेका विकास तथा परिवर्तनहरूको सन्दर्भमा नेपालमा वहश, छलफल, अनुसन्धान तथा चर्चा गर्ने गर्दछ।
यसले सन् 2012मा कम्प्युटर एशोसिएसन अफ नेपालसँगको सहकार्यमा "The Internet is for everyone" शीर्षकमा सूचना प्रविधि सम्मेलन गरेको थियो। सन् 2013 फेब्रुवरीमा "Promoting e-democracy in Nepal" शीर्षकको सूचना प्रविधि सम्मेलन सम्पन्न गरेको छ।
