पुष्करध्वज शाही नेपालका अन्तर्राष्ट्रिय स्तरका नेपाली बक्सिङ खेलाडि हुन्। उनी रोल्पाको घोडागाउँमा जन्मेका हुन्। 
शाहीले राजधानीको कमल पोखरीस्थित बागमती बक्सिङ क्लबबाट आफ्नो खेल जीवन सुरू गरेका हुन्। पहिलो दक्षिण एसियाली खेलकुदमा बक्सिङतर्फ स्वर्ण पदकका साथै बङ्गलादेशको ढाका र भारतको कोलकातामा भएका दोस्रो र तेस्रो दक्षिण एसियाली खेलकुद मा उनले रजत पदक जितेका थिए। सन् 1984मा काठमाडौंमा भएको साफ खेलमा नेपाललाई स्वर्ण पदक दिलाए। उनी जीवनका पछिल्ला 14 वर्ष राष्ट्रिय खेलकुद परिषदमा प्रशिक्षकका रूपमा कार्यरत थिए।
उनको 2059 असोज 21 गते 43 वर्ष उमेरमा काठमाडौं महाराजगञ्जस्थित त्रिभुवन विश्वविद्यालय शिक्षण अस्पतालमा निधन भयो। उनी दुई महिनादेखि मेनेन्जाइटिस रोगबाट प्रभावित थिए। शाहीको सम्मानमा नेपाल बक्सिङ संघले 2059 साल कात्तिक 5 गते लाईट फ्लाईवेट तौल समूहलाई पुष्करध्वज शाही तौल नामकरण गर्ने निर्णय गर्‍यो।
उनको परिवारमा पत्नी हनी शाही, छोरा जेवीन र छोरी जेनी छन्।
