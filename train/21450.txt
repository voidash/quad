पूर्णप्रकाश नेपाल 'यात्री' साहित्यकार तथा अन्वेषक हुन्। उनको साहित्यिक नाम जीवन हिमाली हो।
पूर्णप्रकाशको जन्म वि.सं. 1991 साल साउन 4 गते भोजपुरको कटुञ्जे गाउँ मा भएको थियो। पिता डिट्ठा कृष्णप्रसाद नेपालका सत्रौं सन्तति र आमा हरिप्रिया नेपालका तर्फबाट तेस्रो सन्तानका रूपमा जन्मिएका 'यात्री' पाँचवटी आमामध्ये कान्छीपट्टीको छोरो थिए। बाह्रजना दिदीबहिनीमा एउटी बहिनी र सातजना दाजुभाइमा एकजना भाइ भएका ठूलो पारिवारिक बिन्द्रयालोमा 'यात्री' आफ्नो बुबा 81 वर्षको हुँदा जन्मेका हुन्। उनका बुबा ज्योतिषीशास्त्रमा आचार्य थिए।
औपचारिक शिक्षाका सन्दर्भमा साहित्याचार्य, एम्.ए., कर्मकाण्डमणि का अध्ययन पूरा गरेका यात्रीलाई धार्मिक प्रवृत्ति र शान्त स्वभावकी आमाको काखबाट उनका पिताको देहावसान भएको चौधौं महिनामा साधु डाक्टर श्याम चैतन्य ब्रह्मचारीले भिक्षा मागेर लिएका हुन्। उनै साधु ब्रह्मचारीले यात्रीलाई धरान र वाराणासीमा 14 वर्षसम्म अभिभावकत्व प्रदान गरे।
उनले नेपालका सबैजसो जिल्ला भ्रमण गरे। भारत, फिलिपिन्स जस्ता देशको पनि भ्रमण गरे।
उनले माध्यमिक विद्यालयको प्रधानाध्यापकलगायत त्रिभुवन विश्वविद्यालयको प्राध्यापक भएर पनि लगभग 47 वर्षसम्मको शिक्षण सेवा प्रदान गरे।
उनका करिब 6 दर्जनभन्दा बढी कृति प्रकाशित छन्। तीमध्ये केही यी हुन्ः
नेपालले साझा पुरस्कार, लोकसाहित्य पुरस्कार, विराटनगरमा नागरिक अभिनन्दन, सम्मानित प्रतिभा चतराबाट नागरिक अभिनन्दन आदि पुरस्कार, सम्मान पाए।
उनको वि.सं. 2069 पुसमा निधन भयो। 
