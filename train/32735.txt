
नेयमार डा सिल्भा संटोस जुनियर को जन्म ब्राजिलमा सन् 1992 फेब्रुअरी 5 मा भएको हो । आफ्ना फुटबल टिमका खेलाडी तथा दर्शकदीर्घा माझ उनी नेयमारको नामले चिनिन्छन् । उनि ब्राजिलबाट खेल्छन । व्यावसायिक रुपमा हाल उनी स्पेनिस क्लब बार्सिलोना फुटबल क्लबबाट विश्व किर्तिमानी रकममा फ्रान्सेली क्लब पेरिस सेन्ट-जर्मेन आबद्ध भएका छन् र पियसजीमा खेल्दै छन् । उनि फुटबल खेल मैदानमा फरवार्ड, बिंगरबाट खेल्ने गर्छन ।
ब्राजिलियन फरवार्ड नेयमार बार्सिलोना छाडेर फ्रान्सेली क्लब पेरिस सेन्ट जर्मेन मा हाल सम्मकै सर्वाधिक महंगो विश्व कीर्तिमानी रकममा ट्रान्सफर भएका थिए।
नेयमार सन् 2013मा सान्टोसबाट एफसी बार्सिलोना आउँदा पनि विश्व फुटबलमा तहल्का मच्चिएको थियो। त्यस समय 57 मिलियन युरो तिरेको बार्सिलोनाले क्लबमात्र नभएर नेयमारका पिता र ब्राजिलको केहि सरकारी कार्यालयमा समेत केहि रकम तिर्नुपरेको थियो।रियल म्याड्रिडले पनि उनलाई पछ्याईरहेको अवस्थमा बार्सिलोनाले मोटो रकम तिरेको थियो।
2013-13 सिजनबाट नेयमार बार्सिलोना प्रवेश गरेका हुन्।भने 2017-18 सिजनमा बार्सिलोनाबाट ट्रान्सफर भएर पिएसजी पुषेका हुन्।
सन् 2014 मा सुआरेजको आगमनसँगै नेयमारको प्रदर्शनमा पनि सुधार आयो। उनले पहिलो सिजनमा 41 खेल खेल्दै 15 गोल र 15 असिस्ट दिएपनि सुआरेज आएपछिको दोश्रो सिजनमा भने 39 गोल र 11 असिस्ट दिन सफल रहे। त्यसै सिजन बार्सिलोनाले च्याम्पियन्स लिग, स्पेनिस लिग र कोपा डेल रे जितेर ट्रेबल हासिल गर्यो।
सन् 2016/17को च्याम्पियन्स लिग अन्तर्गत राउण्ड अफ 16को पहिलो लेगमा बार्सिलोना 4-0ले पराजित भयो। तर दोश्रो लेगको 88औं मिनेट सम्ममा पनि 3 गोलको आवश्यकता रहेको बार्सिलोनाले अन्तिम 6 मिनेटमा 3 गोल गर्दै खेल जित्यो। 88औं मिनेटमा नेयमारले फ्रिकिक मार्फत गोल गरे भने त्यसको 2 मिनेटमा पेनाल्टीमार्फत गोल गर्दै खेल बराबरीमा ल्याए। उनले अन्तिम मिनेटमा सर्जी रोबर्टोलाई दिएको पास गोल भएपछि बार्सिलोनाले अहिलेसम्मकै उत्कृष्ट पुनरागमन गर्यो। 
ब्राजिलियन फरवार्ड नेयमार बार्सिलोना छाडेर फ्रान्सेली क्लब पेरिस सेन्ट जर्मेन जाने लगभग पक्का भइसके पछि उनी विश्व कीर्तिमानी रकममा पिएसजीमा अनुबन्ध भएका थिए।

ब्राजिलमा आयोजित विश्वकपमा नेयमारले उत्कृष्ट प्रदर्शन गर्ने आशा राखिएको थियो। उनले आफुले खेलका 5 खेलमा 4 गोल र 1 असिस्ट प्रदान गरे तर कोलम्बियासँगको खेलमा ढाडमा चोट बोकेपछि उनले बाँकी खेल खेल्न सकेनन्। नेयमारबिनाको ब्राजिलले सेमिफाइनलमा घरेलु मैदानमा जर्मनीसँग 7-1को पराजय व्येहोर्यो।
 सन् 2016मा रियो ओलम्पिकको फुटबलमा ब्राजिलले स्वर्ण पदक जितेको थियो। फुटबल जगतमा ब्राजिलले जित्न बाँकि रहेको एकमात्र पदकका रुपमा लिइएको यस उपाधि जिताउन नेयमारले उल्लेख्य भूमिका खेले। 2014 को विश्वकपमा लज्जास्पद पराजय भोगेको जर्मनीलाई फाइनलमा पराजित गर्दै ब्राजिलले स्वर्ण पदक जित्यो।साथै उनी यो स्वर्ण विजेता टिमका कप्तान समेत रहेका थिए।
