पञ्चकोशी दैलेख जिल्लाको एक पवित्र तीर्थस्थल हो। यो क्षेत्रमा नित्य प्रज्वलित ज्वालाहरू भएकोले यस तिर्थस्थललाई ज्वाला क्षेत्र भनेर पनि चिनिन्छ।
अथवा वाराणसी, प्रयाग, मायापुरी भन्दा विशेष गरेर यो ज्वालाक्षेत्र महापुण्यदायक र यो कलियुगमा पाप नाशक पनि छ।" पादुका, नाभीस्थान, कोटीला, श्रीस्थान र धुलेश्वरलाई पाँच थान पंचकोशीको नाम दिईएको छ। पंचकोशीको उत्पन्न बारे कुनै ठोस प्रमाण न भेटिए ता पनि केही किंवदंतीहरू यस प्रकार रहेका छन्।
(महापुण्यदायी ज्वालादेवी, अद्भुत ज्वाला क्षेत्र र यस क्षेत्रमा रहेका सबै स्थानहरू अद्भुत भएकाले समस्त ज्वालाक्षेत्रमा जन्मने र निवास गर्ने सौभाग्य प्राप्त गर्दछ। त्यसकारण जसले कोटीकोटी जन्मसम्म पुण्यदायक कार्य गरेको छ, त्यसले मात्र ज्वाला क्षेत्रमा जन्मने र निवास गर्ने सौभाग्य प्राप्त गर्दछ।हुनत दैलेख जिल्लाका हरेक कुनाकन्दरा, पहाडका चुचुराहरू मन्दिर र देवस्थलले सिंगारिएका छन्। यसैले दैलेख जिल्लालाई पौराणीक कालमा देवलोक भनिन्थ्यो। आजकल पंचकोशी क्षेत्रलाई मात्र ज्वालाक्षेत्र भनिए पनि पुराणहरूमा समग्र दैलेख जिल्ला लगायत भेरी र कर्णाली भित्रको सबै क्षेत्रलाई ज्वाला क्षेत्र भनेर वर्णन गरिएको छ। वैश्वानर पुराणका अनुशार यहाँका प्रत्यक तिर्थस्थललाई अग्नी देवताको प्रतिक मानिन्छ। परापुर्व कालदेखी एक पवित्र तिर्थस्थलको रुपमा मानिने यस क्षेत्रमा श्राद्ध, पूजा, होम, जप, तप र दान इत्यादी कर्म गर्नाले महापुण्यदायक फल प्राप्त हुन्छ भन्ने जनविश्वास रहेको छ। यसैगरी आज पनि पंचकोशी क्षेत्रमा हरिशंकरी यात्रा गरेर पुण्य लाभ गर्ने जन विश्वास कायमै छ। खास गरेर पश्चिम नेपालका देवताका धामीहरूले आफ्नो शक्ती प्राप्त गर्न यो क्षेत्रको परिक्रमा गर्ने गर्दछन्।
हिन्दु मान्यता अनुशार भगवान विष्णुलाई हरी भनिन्छ भने भगवान शिवलाई शंकर भनिन्छ। हरि र शंकर अथवा विष्णु र शिवको संयुक्त पावन भुमीमा गरिने यात्रालाई नै हरिशंकरी यात्रा भनिन्छ। वैश्वानर पुराणका अनुसार शिरस्थान, नाभिस्थान, कोटिला, धुलेश्वर र पादुकास्थानलाई पंचकोशी भनिएको छ। हरेक वर्ष मंसिर महिनोको 1 गते देखी यो क्षेत्रमा हरिशंकरी यात्राको सुरु गरेर पाँचैवटा तिर्थस्थानको विधी अनुसार पूजापाठ, दान, जपतप आदी कार्यहरू गरेर अंतमा तल्लो डुङ्गेश्वरमा गएर विसर्जन गरिन्छ। हरिशंकरी यात्राको सुरुमा पहिले नाभिस्थान स्थित भैरवी नदीमा स्नान, पूजापाठ र तर्पण आदी कार्य गरी यात्रा प्रारम्भ गरिन्छ। भैरवी नदी उत्तर तिर बगेकी छन्। त्यस पछी नाभिस्थान नजिकै रहेको सिद्धेश्वर पर्वतको दर्शन गरेर यात्रा अघाडी बढाइन्छ। त्यसपछी सिद्धिदा नदीमा स्नान र पूजापाठ गरिन्छ। त्यसपछी यो क्षेत्रमा रहेका सम्पुर्ण तिर्थहरू जस्तै:- भृगु तिर्थ, क्षेत्रपाल, ललाट, ब्रह्म शिला आदी तिर्थहरूको दर्शन तथा पूजा गरिन्छ। त्यसै स्थानको नजीकमा रहेका गंगा र यमुना भनिने नदीमा स्नान गरेर देह शुद्ध गरिन्छ। देहसुद्धीपछी अग्नी पूजा तथा हवन गरेर वैश्वानर ज्वालाको दर्शन गरिन्छ। त्यसपछी शिरस्थानमा गएर रुद्रावती र पद्मावती नदीको वीचमा रहेको प्रेतशिलामा पृतीहरूकोलागी पिण्डदान गरेर शिरस्थान स्थित वैश्वानर ज्वालाको दर्शन गरिन्छ। त्यसपछी त्यहाँ रहेका सम्पुर्ण तिर्थहरू जस्तै:- ललाट तिर्थ, नासिका तिर्थ, चक्षु तिर्थ कर्ण तिर्थ र शिखा तिर्थको दर्शन गरिन्छ। त्यहाँ नजिकै रहेको गंधमादन पर्वतमा मालिका मन्दिरको दर्शन गरेर मालती नदीमा स्नान र जलपान गरिन्छ। त्यसपछी सिद्धगंगा नदीमा स्नान गरेर कोटिलास्थानमा जानु पर्छ। त्यहाँ गएर कोटेश्वर महादेवको दर्शन गरेर तल्लो डुङ्गेश्वर स्थित सिद्धेश्वर महादेवको दर्शन पूजापाठ गरिन्छ। त्यस पछी स्वामी कार्तिकको दर्शन, पादुकास्थानको दर्शन गरेर धुलेश्वमा गएर हरिशंकरी यात्राको विसर्जन गरिन्छ।
