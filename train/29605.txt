डा. केशवप्रसाद उपाध्याय मदन पुरस्कार पाउने विद्वान हुन्। उनले वि.सं. 2055मा उक्त पुरस्कार पाएका हुन्।
उपाध्यायको जन्म वि.सं. 1990 पौष 17 गते चण्डी टोल, मकवानपुर गढीमा भएको हो। उनको वास्तविक नाम धनराज घिमिरे हो। संस्कृतमा साहित्याचार्य, नेपालीमा एम.ए. र विधावारिधि गरेका उनले लामो समय प्राध्यापन बिताए।
उनी समालोचनाका लागि चिनिन्छन्। उनको पहिलो रचना वि.सं. 2019मा खुड्कीलोमा तरुण तपसीः एक अध्ययन शीर्षकको लेख प्रकाशित भएको थियो। उनका मौलिक कृतिहरू यसप्रकार छन् :1. साहित्य प्रकाश 2. रिमालः व्यक्ति र कृति 3. प्राथमिककालीन कवि र काव्य प्रवृत्ति 4. केही रचना केही विवेचना 5. तरुण तपसीको पूनर्मूल्याङ्कन 6. विचार र व्याख्या 7. पूर्वीय साहित्य-सिद्धान्त 8. बालकृष्ण समको दुखान्त नाट्यचेतना 9. हिन्दी नेपाली शिक्षक 10. दु:खान्त नाटकको सृजना परम्परा11. मन्थन 12. तीन कविका तीन काव्य 13. नेपाली नाटक र नाटककार 14. समका तीन नाटक 15. नाटकको अध्ययन उनले त्रियुगाको सम्पादक भएर काम पनि गरेका थिए।
दु:खान्त नाटकको सृजना परम्परा नामक ग्रन्थका लागि मदन पुरस्कार 2055 प्राप्त गरेका हुन्। उनी नेपाल प्रज्ञा प्रतिष्ठानद्वारा आयोजित कविता महोत्सवमा पुरस्कृत पनि भएका थिए।
