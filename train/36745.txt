डावर वाटिका मिस नेपाल 2007, मिस नेपाल अन्तर्गतको 13औँ संस्करण वीरेन्द्र अन्तर्राष्ट्रिय सम्मेलन सभा केन्द्र, काठमाडौंमा सन् 2007 अप्रिल 7 मा सम्पन्न भएको हो । यस प्रतियोगिताको विजेता पाटनकी सिताश्मा चन्द भइन ।
यस प्रतियोगिता हुँदैगर्दा माओवादी तथा नारीवादी सङ्गठनहरूले खुबै हो-हल्ला गरेका थिए । यस प्रतियोगिताको प्रत्यक्ष प्रसारण नेपाल टेलिभिजनबाट गरिएको थियो । यस प्रतियोगिताका मुख्य सञ्चालकमा अभिनेता राजेश हमाल रहेका थिए ।
यस प्रतियोगिताको विजेता सिताश्मा चन्द भइन जसले नेपालको प्रतिनिधित्व गर्दै जनवादी गणतन्त्र चीनको सान्यामा सम्पन्न मिस वर्ल्ड 2007मा सहभागिता जनाइन । त्यसैप्रकार पहिलो उप-विजेता बन्दना शर्माले नेपालको प्रतिनिधित्व भियतनामको हा ट्राङमा सम्पन्न मिस अर्थ 2007 मा सहभागिता जनाइन । 
