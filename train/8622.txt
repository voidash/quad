ब्रह्मदेव बजार सुदूर पश्चिम नेपालको ऐतिहासिक स्थल हो । 
यो बजार कञ्चनपुर जिल्लाको भीमदत्त नगरपालिका, टुँडीखेलमा छ । यो त्यहाँको सबैभन्दा पुरानो बजार हो । भीमदत्त नगरपालिका वडा नं 9 अन्तर्गत टुँडीखेल, खल्ला र मछेटी गरी तीन बस्ती छन् । टुँडीखेलमा 1 सय 50 भन्दा बढी परिवार बसोबास गर्छन् । अहिले यो क्षेत्रका ऐतिहासिक संरचना महाकाली नदीले प्रतिवर्ष बगाउँदै लैजान थालको छ । उचित संरक्षण र सम्वर्द्धनको खाँचो छ । 
महेन्द्रनगर सदरमुकाम हुनु अघिसम्म ब्रह्मदेव मण्डिबाट भारतसित कारोबार हुने गरेको थियो ।उक्त मण्डिबाट पहाडी क्षेत्रका लागि नून, तेल, खाद्यान्नलगायतका सामान आपूर्ति हुने गरेको थियो । अहिलेको ब्रह्मदेव बजारलाई त्यतिबेला सिमलकोट नामकरण गरिएको थियो ।भारतमा अङ्ग्रेज शासन हुँदा मण्डिबाट उजलीकोट नाका हुँदै नेपालबाट साललगायतका काठको रेलमार्फत आपूर्ति हुने गरेको थियो । अङ्ग्रेजले नदी किनारबाट सुरुङ बनाएर काठ लैजाने गरेका थिए ।यस क्षेत्रकै पुरानो बजार किसान नेता भीमदत्त पन्तको नुन काण्डका रूपले समेत प्रचलित छ । सामन्तको नून कब्जा गरी यस बजारबाट नेता पन्तले सर्वसाधारणलाई बाँडेका थिए । 
