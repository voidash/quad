
क्षेत्री, थकुरि, पहाडी क्षत्रिय र प्राचीन रूपमा क्षेत्रीय वा क्षेत्रिय हिन्दु वर्ण व्यवस्था भित्र पर्ने क्षत्रिय वर्णको जाति हो । यसले हिन्दु वर्ण व्यवस्था अन्तर्गतको मूल रुपले शासक, सैनिक र प्रशासनिक क्षेत्र अपनाएका खस जाति जनाउँदछ । 
क्षेत्री संस्कृत शब्द क्षत्रियको अपभ्रंश हो । सन् 1854 को नेपाली मुलुकी ऐनमा थकुरी/क्षेत्रीहरूलाई द्विज एवम् तागाधारी समुहभित्र राखिएको थियो । 
क्षत्रिय वर्ण नेपालभर 3 भिन्न-भिन्न समाज मा उपस्थित छन - खस, नेवार, मैथिल वा तराई। तर वरिष्ठता र पहुँचका आधारमा नेपालमा खस क्षेत्रीहरू अगाडि छन्। त्यसैले क्षेत्री भन्नाले नेपालको सन्दर्भमा खस क्षेत्रीलाई बुझाउँछ। नेपाली भाषा"छेत्री" वा "क्षत्री" भनिन्छ भने नेवार समुदायका क्षत्रियहरूलाई नेपाल भाषामा सम्बोधन गरिने शब्द क्षथरीय" हो । मिथिला वा तराई समुदायका क्षत्रियहरूलाई '"राजपुत"' भनिन्छ ।
खस थकुरी र क्षेत्रीहरू प्राचिन खस समुदायबाट आएका हुन् जो बाह्लिक-गान्धार क्षेत्रमा बसोबास गरेको प्रमाणित छ । उनीहरूले प्राचिन काश्मीरी र काबुल शाहीका क्षत्रिय राजकन्याहरूसँग विवाह गरेको ऐतिहासिक सबुत छ । खस क्षेत्रीभित्र थकुरीक्षेत्री, झर्रा क्षेत्री र खत्री क्षेत्रीहरू पर्दछन् । झर्रा क्षेत्रीभित्र एकथरीय क्षेत्री र बहुथरीय क्षेत्रीहरू पर्दछन् । केही राजपुत थरहरू जस्तै चौहान, पुँवर, रावल, मराठा थर मरहठ्ठा, पँवार र पञ्जाबी खत्री थरहरू टन्डन, मल्होत्रा,आदि क्षेत्रीहरू भित्र पनि पाइन्छन् जो प्राचिन समयमा नेपाल पसेर खस-क्षेत्रीहरूको समाजमा मिसिएका थिए । हिन्दु वर्ण व्यवस्था धारण गरी जनै लगाउने क्षेत्रीलाई तागाधारी क्षेत्री र जनै धारण नगर्ने र जाँडरक्सी पिउनेलाई मतवाली क्षेत्री भनिन्छ । नेपालको सर्वाधिक ठूलो जनसङ्ख्यामा पर्दछन् जो 16% छन्। उनी पूर्णतः हिन्दू हुन तर उनीहरू मष्टो देवताको पुजा गर्छन जसलाई देवाली भनिन्छ। त्यसैले खस क्षेत्रीहरू मानिन्छन्। उनीहरूको उत्पत्ति कर्णाली प्रदेशतिर भएको इतिहासकारहरू बताउछन्। क्षेत्रीहरू भारोपेली परिवारका हुन्। पहाडी भूगोलमा बसोबास गर्ने यो जातिको आफ्नै मौलिकता छ। नेपाली मातृभाषा बोल्ने यी जातिका मानिसहरू सहरी क्षेत्रमा भने अङ्ग्रेजीतिर आकर्षित छन्।
क्षेत्री जातिको उत्पति प्राचिन खस जातिबाट भएको हो । खस जातिहरूको राज्य नेपालको कर्णाली क्षेत्रमा रहेको इतिहासले बताउँछ । उक्त राज्यमा प्राचिन खस भाषा बोल्ने र मष्टो पुजा गर्ने प्रचलन थियो जुन आजसम्म चलिरहेको छ । सो राज्य पतन भएपश्चात प्राचिनतम मान्यता बिर्सिदै आजको समयमा खस जातिको सन्तानहरू आफूलाई बाहुन, क्षेत्री, ठकुरी, दशनामी, गाइने, बादी, सार्की, कामी र दमाइ भनी सम्बोधन गर्दछन् ।
नेपालको राजपरिवार शाह वंश र चौतरियाहरू ठकुरी क्षेत्री हुन् भने गोरखाका खड्का राजाहरू, बस्न्यात परिवार, थापा वंश र पाँडे वंश दरबारिया खलकहरू एवम् राणा प्रधानमन्त्रीहरू पनि सबै क्षेत्रीहरू हुन्। नेपाली सेनाका उच्च पदहरूमा क्षेत्रीहरूको सङ्ख्या ठूलो छ ।
जनसङ्ख्याको आधारमा 5 क्षेत्री थरहरू निकै प्रचलित देखिन्छ । थापा, कार्की, कठायत, बस्नेत र खड्का बहुसङ्ख्यक 5 थरहरू हुन् !
A ऐ -  Air  
K क - Kathayat,
B ब - Baduwal, Basnet/Basnyat, Bisht/Bista, Baruwal
B बा - Baniya
B बु - Budathoki, Budha, budhathapa बुढाथापा, 
B बो - Bohora, Bogati
C च - Chauhan, Chhetri/Kshetri
D दा - Dangi
D धा - Dhami
G घ - Gharti
K क - Karki, Katuwal
K कु - Kunwar
K ख - Khadka, Khatri, 
K खा - Khati
M म - Mahat
P पा - Pande, Pahari पहाडी
R रा - Rana, Ranabhat, Raut/Rawat, Rawal, Rathore, Raya, Rayamajhi
R रो - Roka/Rokaya
S स - Sanjel
S सि - Silwal
S से - Saund, Saud, Sawad 
T था - Thapa


