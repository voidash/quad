मालारानी गाउँपालिका नेपालको एक पहाडी गाउँपालिका हो । नेपालमा 744 स्थानीय तह लागू हुँदा अर्घाखाँची जिल्लामा साविकका अर्घातोसको, मरेङको, खन, खनदह, बाँगी, हंशपूर र गोखुङ्गा गाउँ विकास समितिहरूलाई समेटेर मालारानी गाउँपालिका बनाइएको हो । मालारानी गाउँपालिकाको कूल जनसंख्या 28,044 रहेको छ । यसको क्षेत्रफल 101.06 वर्गकिलोमिटर रहेको छ । यस गाउँपालिकाको केन्द्र साविकको खनदह गाविसको कार्यालयमा राखिएको छ । यस गाउँपालिकालाई 9 वडामा विभाजन गरिएको छ । यस गाउँपालिकाको सिमाना पूर्वमा छत्रदेव गाउँपालिका, पश्चिममा भूमिकास्थान नगरपालिका र प्युठान जिल्ला, उत्तरमा प्युठान र गुल्मी जिल्ला तथा दक्षिणमा सन्धिखर्क र भूमिकास्थान नगरपालिकासम्म फैलिएको छ ।
