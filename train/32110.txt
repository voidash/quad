शम्भुप्रसाद ज्ञवाली नेपालका पूर्व महान्यायाधिवक्ता हुनुहुन्छ । कानुनी व्यवस्था भएपछि नियुक्त भएकाले ज्ञवालीलाई नेपालको पहिलो भन्ने पनि गरिन्छ । 
प्रधान न्यायालय ऐन, 2008 लाई खारेज गरी जारी भएको सर्वोच्च अदालत ऐन, 2013 मा महान्यायाधिवक्तासम्बन्धी कुनै व्यवस्था गरिएको थिएन । सर्वोच्च अदालत खडा भएको केही समयपछि अदालतमा महत्वपूर्ण संवैधानिक विवाद पर्न आएको र सरकारका तर्फबाट बहस एवं प्रतिरक्षा गर्नुपर्ने भएकोले सर्वोच्च अदालत ऐन, 2013 को दफा 21 ले प्रदान गरेको अधिकार प्रयोग गरी गृह मन्त्रालयबाट 2013 साल श्रावण 1 गतेको राजपत्रमा प्रकाशित सूचनाबाट सरकारलाई सरोकार पर्ने मुद्दा मामिलामा आवश्यकतानुसार गभर्मेण्ट एडभोकेटले सर्वोच्च अदालतलगायत नेपालको जुनसुकै अड्डा अदालतमा हाजिर भई बहस पैरवी गर्ने कानुनी व्यवस्था गरियो । सोही कानुनी व्यवस्था अनुसार ज्ञवालीलाई 2013 श्रावणमा गभर्मेण्ट एडभोकेटको पदमा नियुक्त गरियो ।नेपाल अधिराज्यको संविधान, 2015 मा पनि महान्यायाधिवक्तासम्बन्धी व्यवस्था नभएकाले 2016 साल भाद्र 22 को राजपत्रमा प्रकाशित 2016 साल भाद्र 9 को कार्यकारिणी निर्णय बमोजिम पुनः ज्ञवालीलाई महान्यायाधिवक्ताको पदमा नियुक्त गरियो ।
1) संयुक्तराष्ट्र संघ सेमिनार	 2) कानुनको व्याख्या 3) नेपालमा मानव अधिकार र त्यसको संरक्षण 4) हाम्रो शिक्षा सम्बन्धी कानुनी व्यवस्था 5) जीवन र कानुन	 6) व्यक्ति र बिचार 
