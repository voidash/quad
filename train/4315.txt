
डकडकगो एक इन्टरनेट सर्च इन्जिन हो जसले खोजकर्ताहरूको गोपनीयताको संरक्षण गर्दछ र निजीकृत खोज परिणामहरूको फिल्टर बबललाई टाढा राख्दछ। डकडकगोले अन्य सर्च इन्जिनहरु भन्दा बाहेक आफ्ना प्रयोगकर्ताहरुले खोज गरेका शब्दहरूको लागि एउटै खोज परिणाम देखाउँछ र धेरै भन्दा धेरै परिणामहरूका बाहेक यसले सर्वोत्तम नतिजा ल्याउनेमा जोड दिन्छ। यसले 400 भन्दा बढि व्यक्तिगत स्रोतहरू जस्तै विकिपिडिया र अन्य सर्च इन्जिनहरू जस्तै बिङ, याहू!, र यानडेक्स सहित यसले उत्कृष्ट खोज नतिजा ल्याउने गर्दछ। नोभेम्बर 2018 मा, यसमा दैनिक 29,661,659 औसत खोजीहरू भएका थिए।
यो कम्पनी ग्रेटर फिलाडेल्फियाको, पओली पेन्सलभेनिया आधारित छ र यसमा 55 जना कर्मचारीहरू कार्यरत रहेक छन्। यो कम्पनीको नाम, बालबालिकाहरूको खेल डकडक गुस बाट उत्पत्ति भएको हो।
केहि डकडकगोका स्रोत कोडहरू गिटहबमा अपाची 2.0 इजाजतपत्रमा नि:शुल्क सफ्टवेयर हो तर कोर भने अमुक्त स्रोत हो। कम्पनीले डोमेन नाम ddg.gg लाई 22 फेब्रुअरी 2011 दर्ता गरेको थियो र ddg.co लाई भने 20 सेप्टेम्बर 2013 मा दर्ता गरेको थियो। जुन डकडकगो डटकमको पुनर्निर्देशित यूआरएल उपनामको रूपमा प्रयोग गर्न सकिन्छ। 
18 सेप्टेम्बर 2014 मा, एप्पलले डकडकगोलाई सफारी ब्राउजरमा वैकल्पिक खोज इन्जिनको रूपमा समावेश गरेको थियो। 10 नोभेम्बर 2014 मा, मोजिलाले डकडकगोलाई फायरफक्स 33.1 मा खोज विकल्पको रूपमा थपेको थियो। 30 मे 2016 मा, टोर प्रोजेक्ट, इङ्कले डकडकगो टोर ब्राउजर 6.0 को लागि पूर्वनिर्धारित खोज इन्जिन बनाएको थियो।
डकडकगोले खोज नतिजाहरू "400 भन्दा बढि" स्रोतहरू, जस्तै याहू! सर्च बोस; विकिपिडिया; वल्फ्राम अल्फा; बिङ, यसको आफ्नै वेब क्रलर ; र अन्य सर्च इन्जिनहरूबाट खोज नतिजाहरू सङ्कलन गर्दछ । यो विकिपिडिया सहित क्राउडसोर्स साइटहरुको डाटा प्रयोग गर्दछ, जसले कुनै अङ्क थिच्नु नपर्ने बाकसहरूको बृद्धि गर्नुका साथै नतिजाहरू माथि खैरो बाकसमा यसले सारांश र सम्बन्धित विषयहरू प्रदर्शन गर्ने गर्दछ ।
यसले आफुलाई एक बिशेष सर्च इन्जिनको रूपमा स्थानान्तरण गर्दछ । डकडकगोले गोपनीयतालाई मध्यनजर गर्दै, यस्तो आईपी ठेगानाहरू भण्डारण गर्दैन, प्रयोगकर्ताहरूको जानकारी पछ्याउदैन, र आवश्यक पर्दा मात्र कुकिजहरू प्रयोग गर्दछ । डकडकगोका संस्थापक विनबर्गको भनाई अनुसार: "पूर्वनिर्धारित रूपमा, डकडकगोले व्यक्तिगत जानकारी सङ्कलन वा साझेदारी गर्दैन" । समग्रमा यही नै हाम्रो गोपनीयता नीति हो ।" यद्यपि, प्रयोगकर्ताहरूले खोजेका सम्पूर्ण सामग्रीहरू यसले सम्हाल्ने गरेको छ ।
संस्थापक विन्सबर्गका अनुसार, डिमाण्ड मिडिया नामक कम्पनीको स्वामित्वमा रहेको सहायक कम्पनी इहाउ लगायत अन्य थुप्रै कम्पनीहरूले ठूलो सङ्ख्यामा मुक्त पत्रकारहरूलाई खटाएर धेरै भन्दा धेरै लेखहरू बनाउने गरेका छन् जसबापत केही रकम तिरेर पत्रकारहरू वा लेखहरूद्वारा प्रतिदिन 4000 भन्दा बढि लेखहरू प्रकाशित गर्दछन् र विशेष रूपमा गूगल सर्चको सूचकाङ्कमा उच्च श्रेणी देखा पर्नका लागि न्यून गुणस्तरीय लेख निर्माण र प्रकाशन गर्दछन् । यस्ता सामग्रीहरू विन्सबर्गले डकडकगोबाट हटाइ खोज गुणस्तरलाई परिमार्जन गरेका छन् । डकडकगोले विज्ञापन सहितका नतिजाहरूलाई छानि बिज्ञापन रहितका सामग्रीहरूको प्रदर्शन गर्दछ ।
खोज नतिजाहरूलाई अझै प्रभावकारी वनाउनका लागि खोज पृष्ठको शीर्षमा डकडकगोले सापेक्ष नतिजाहरू प्रदर्शित गर्दछ जसलाई तत्काल उत्तर सेवा भनिन्छ । यी तत्काल जवाफहरू तेस्रो पक्ष एपीआईहरू वा पाठ फाइलहरू जस्तै स्थिर डाटा स्रोतहरूबाट एकत्रित हुन्छन् । तत्काल जवाफहरूलाई अङ्ग्रेजीमा जेरो क्लिक इन्फो भनिन्छ जसको नेपालीमा अनुबाद किनभने यस पछाडिको उद्देश्य भनेको प्रयोगकर्ता खोज गरेका पृष्ठहरू बिना कुनै अङ्क थिचि प्रदर्शन गर्नु हो वा केही पनि नथिचिकन स्वचलित रूपमा खोज नतिजाहरू प्रदर्शन गर्नु हो । 9 अगस्ट 2018 को अनुसार, डकडकगोमा 1231 तत्काल जवाफ सक्रिय रहेका छन् ।
द्रुत उत्तर खुला स्रोत हो र यसलाई गिटहबद्वारा निर्वाह गरिएको छ, जसमा जोकोहीले पनि निर्माण वा काम गर्न सक्छन् ।
अगस्ट 2010 मा, डकडकगोले टोर सञ्जाल प्रयोग गरी यसको सर्च इन्जिनमा एक ट्राफिक सेवाको माध्यमबाट पहुँच सक्षम गर्नका लागि, अज्ञात खोजी सेवाको थालनी गरेेको थियो ।यसै सन्दर्भमा विनबर्गका अनुसार, "मलाई विश्वास छ कि यो हाम्रो गोपनीयता नीतिसँग सही तरिकाले मिल्दछ । टोर र डकडकगोको प्रयोग गरी, अब तपाई अज्ञात रूपमा आफूलाई लागेका कुरा यसमा खोज्न सक्नुहुनेछ ।
सन् 2011 मा, डकडकगोले, गूगल क्रोममा आवाज खोज बिस्तारका मार्फत प्रयोगकर्ताहरूको लागि आवाज खोजी सेवाको प्रदान गरेको थियोे ।
डकडकगोले ब्याङ्ग्स नामक वाक्य रचना सेवा सञ्चालन गर्दछ, जसले प्रयोगकर्ताहरूलाई साइटको आफ्नै इन्जिन प्रयोग गरेर विशिष्ट तेस्रो-पक्ष वेबसाइटहरूमा खोज गर्ने क्षमतालाई साकार पार्दछ । अक्टोबर 2018 को अनुसार, विविध इन्टरनेट साइटहरूको लागि 11,414 ब्याङ्ग्सहरू उपलब्ध रहेका छन् । 2018 डिसेम्बरमा लगभग 2,000 "ब्याङ्ग्सहरू" मेटाइएको थियोे । तिनीहरूमध्ये केही तोडिएर काम नगरेका कारण र अन्य अनुमती बिना प्रकाशन गरिएका सामग्रीहरू दायित्वको कारणले मेटाइयो थियो ।
अमेजन र इबे सँग सम्बद्ध सम्बन्ध मार्फत, डकडकगोले याहू - बिङ खोज गठबन्धन सञ्जालबाट विज्ञापनहरू गरेर राजस्व कमाउँदछ ।
डकडकगोलाई फेब्रुअरी 2008 मा, पेन्सलभेनियामा ग्याब्रियल विनबर्गद्वारा स्थापित गरिएको थियो। विनबर्ग एक उद्यमी हुन् जसले पहिलेनै नेम्स डाटाबेस नामक सामाजिक सञ्जालको सुरुवात गरेका थिए र यो हाल निष्क्रिय रूपमा रहेको छ। प्रारम्भिक रूपमा विनबर्गद्वारा बिकास गरिएको, डकडकगो विज्ञापन समर्थन गर्दथ्यो, तर प्रयोगकर्तासँग विज्ञापनहरूलाई निश्क्रिय गर्ने विकल्प रहेको थियोे। यस सर्च इन्जिन पर्लमा लेखिएको छ र नन्जिन, फ्रि बिएसडी, र लिनक्स मार्फत सेवा सञ्चालन गर्दछ।डकडकगो मुख्यतया खोज एपीआई देखि विभिन्न विक्रेताहरू मार्फत बनाइएको थियो। यसका कारण, टेकक्रन्चले सेवालाई "उन्नत" सर्च इन्जिनको रूपमा ब्याख्या गरेको। विनबर्गका अनुसार यो सर्च इन्जिनको वास्तविक नाम, डकडक गुस भन्ने बालबालिकाहरूको खेलबाट उत्पत्ति भएको थियो। उनले भने- "यो वास्तवमा मेरो दिमागमा एक दिन घुम्न थाल्यो र मलाई त्यो मन पर्यो"। यो निश्चित रूप देखिनै डकडक गुसबाट प्रभावित भएको हो। 
जुलाई 2010 मा डकडकगोमा आउने समस्याहरू दर्ता गराउन, सर्च इन्जिनको प्रयोगलाई फैलाउनको लागि छलफल गर्न, सुविधाहरू अनुरोध गर्न र कोडको खुला स्रोत बारे छलफल गर्नका लागि विनबर्गले जुलाई 2010 मा डकडकगोको सामुदायिक वेबसाइट को सार्वजनिक गरेका थिए।
सन् 2011 मा युनियन स्क्वायर भेन्चर्स र एञ्जल इन्भेस्टरले लगानी गर्नु पुर्ब यो एक अात्म-बित्त कोषित कम्पनी रहेको थियोे। यूनियन स्क्वायरका उपाध्यक्ष ब्राड बर्नमहले भने, "हामीले डकडकगोमा लगानी गरेका छौं किनभने हामी विश्वस्त भयौँ कि केवल खोजमा प्रतिस्पर्धाको आधार बदल्न सकिएन, यो गर्ने समय रहेको थियो"।
यसको अतिरिक्त, ट्रिसक्लेल, लिनक्स मिन्ट, र मिडोरी वेब ब्राउजरल्, डकडकोलाई उनको पूर्वनिर्धारित सर्च इन्जिनको रूपमा बदलेका थिए।
हामीले गूगललाई हराउनको लागि यसमा लगानी गरेका होइनौं। यहाँ एक नयाँ निजी सर्च इन्जिनको अावश्यक परेकाले हामीले यसमा लगानी गरेका हौँ। 
4 मे 2012 सम्म यस सर्च इन्जिनमा दिनहुँ 1.5 मिलियन खोजहरू हुने गरेका थिए। विनबर्गले सन् 2011 मा कम्पनीको 115,000 अमेरिकी डलर राजस्व सङ्कलन गर्यो र त्यसबेला कम्पनीमा जम्मा तीन कर्मचारीहरु थिए, साथै एक सानो अङ्कमा ठेकेदारहरू पनि रहेका थिए। फेब्रुअरी 2014, एक मापन वेबसाइट कम्प्लिट डटकमका अनुसार यसमा 266,465 आगन्तुक प्रयोगकर्ताहरूले यसमा खोजी गरेका थिए। 12 अप्रिल 2011 मा, अलेक्साले 3 महिनाको वृद्धि दर 51% भएको सूचना दिएको थियोे । डकडकगोको आफ्नै ट्राफिक तथ्याङ्कका अनुसार अगस्ट 2012 मा प्रति दिन 1,393,644 भ्रमणहरू हुने गरेका थिए र अप्रिल 2010 मा प्रति दिन 39,406 भ्रमणहरू भएका थिए। । नोभेम्बर 2012 मा, वासिङटन पोस्टले अक्टोबर 2012 सम्ममा डकडकगोमा खोजहरु 45,000,000 प्रति महिना सम्म पुगेको सङ्केत गरेको थियोे । यस लेखले यस्तो निष्कर्ष निकालेको छ: "विनबर्गको गैर-महत्वाकांक्षी लक्ष्यले उनलाई अनलाइन विशेष गरी अनौठो र खतरनाक प्रतियोगी बनाउँदछ । गूगल वा बिङ गर्न नसक्ने उनले लगभग सबै काम गर्न सक्छन् किनभने यसले उनीहरूको व्यापारिक मोडेललाई क्षति पुर्याउन सक्छ, र प्रयोगकर्ताहरूले पत्ता लगाउँन सके भने, डकडकगोको खोजीमा अझ राम्ररी मन पराउँन सक्छन्, जसले गर्दा विनबर्ग बिस्तृत खोजी इन्जिनहरूलाई पनि हानि पुऱ्याउन सक्नेछन्।यो एक असमान डिजिटल युद्ध हो, र युनियन स्क्वायर भेन्चर्सले गूगललाई कमजोरको रूपमा हेरेका छन्। 
जिनोमीले, जिनेमी वेब ​​ब्राउजर 3.10, 26 सेप्टेम्बर 2013 मा सार्वजनिक गरेपछि यसको पहिलो संस्करणको साथनै यसमा डकडकगो पूर्वनिर्धारित सर्च इन्जिनको रूपमा रहेको छ।
एप्पल विश्वव्यापी विकासकर्ता सम्मेलन 2014 को मुख्य भाषणमा, डकडकगोलाई दुवै आईओएस 8 र ओएस एक्स योसेमाइटमा, खोजीको लागी एक विकल्पको रूपमा समावेश गरिने एप्पलले घोषणा गरेको थियोे। मार्च 10, पेल मुन वेब ब्राउजरको संस्करण 24.4.0 देखि, डकडकगो पूर्वनिर्धारित सर्च इन्जिनको रूपमा रहेको थियोे र साथै ब्राउजरहरूको गृहषृष्ठ मा सूचीबद्ध भएको थियोे। मे 2014 मा डकडकगोले, डकडकह्याक मार्फत बेटा परीक्षकहरूको साथ एक पुनः संस्करण जारी गरेको थियो। 21 मे 2014 मा, डकडकगोले औपचारिक रूपले पुनः डिजाइन गरिएको संस्करणलाई सार्वजनिक गरेको थियोे जसले छिटो जवाफहरूमा र अधिक परिमार्जित दृश्यमा ध्यान केन्द्रित गरेको थियो । नयाँ संस्करणले धेरै नयाँ सुविधाहरू जस्तै तस्बिर, स्थानीय खोजी, स्वत: सुझाव, मौसम, व्यञ्जन अादि कुराहरू थप गरेको थियो। 
जुलाई 2016 मा, डकडकगोले आधिकारिक रूपमा याहूसँग साझेदारी विस्तार घोषणा गरेको थियो। यसले खोज नतिजा र थप साइट लिङ्कहरू मिति समावेशका साथै यस सर्च इन्जिनका सबै प्रयोगकर्ताहरू माझ नयाँ सुविधाहरू विस्तार गरेको थियोे। यसले परिणामहरू उत्पन्न गर्न वा प्रस्तावित सुविधाहरू प्रयोग गर्न बिङ, यानडेक्स, र विकिपिडियासँग पनि साझेदारी गरेको थियोे। अाफ्नो नीतिलाई मध्यनजर गर्दै, कम्पनीले साझेदार कम्पनीहरूसँग प्रयोगकर्ता जानकारी साझा नगर्ने कुरा पुष्टि गरेको थियो। 
23 जनवरी, 2018 मा, डकडकगोले इन्टरनेट प्रयोगकर्ताहरू खोजलाई सुरक्षित गर्नको लागि आफ्नो ब्राउजर एक्सटेन्सन र मोबाइल अनुप्रयोग पुन: परिमार्जन गरेको थियोे। जसले विज्ञापन पछ्याउने सञ्जाललाई रोक्न सक्ने क्षमता प्रदान गरेको थियोे।
जनवरी 15, 2019 मा, डकडकगोले दुवै डेस्कटप र मोबाइल उपकरणहरूमा सबै नक्सा र ठेगाना सम्बन्धित खोजहरू एप्पल नक्सा द्वारा सञ्चालित हुने घोषण गरेको थियो।
यसमा 1 मिलियन खोज पुग्न 1,445 दिन लागेको 2 मिलियन खोजीहरू प्राप्त गर्न 483 दिन, र त्यसपछि 3 मिलियन खोजीहरू प्राप्त गर्न मात्रै 8 दिन लागेको थियो ।, त्यसपछि 3 मिलियन खोजीहरू प्राप्त गर्न मात्रै 8 दिन लागेको थियो ।: https://duckduckgo.com/traffic/
 जुन 2013 मा, डकडकगोमा महत्वपूर्ण ट्राफिक वृद्धि भएको थियो। वेबसाइटको ट्विटर खाताका अनुसार, सोमबार, 17 जून 2013 मा, यसमा दैनिक 3 लाख सीधा खोजहरू भएका थिए। मे 2013 मा औसतमा, दैनिक 1.8 मिलियन दैनिक सीधा खोजीहरू हुने गरेका थिए । पछि सेप्टेम्बर 2013 मा, यस सर्च इन्जिनमा प्रति दिन 4 मिलियन खोजहरू पुगेको थियो । 
नोभेम्बर 2018 का अनुसार, डकडकगोमा प्रति दिन 31 मिलियन प्रत्यक्ष खोजी प्राप्त गरेको थियो।
जनवरी 2019 सम्म, डकडकगोले 34 मिलियन दैनिक खोजीहरू प्राप्त गरेको थियो र उक्त महिनामा यसमा 1 बिलियन खोजीहरू भएका थिए।
