जलजला गाउँपालिका नेपालको एक पहाडी गाउँपालिका हो । नेपालमा 744 स्थानीय तह लागू हुँदा पर्वत जिल्लामा साविकका बासखर्क, माझफाँट मल्लाज, लेखफाँट, धाइरिङ, नाङलिवाङ, बनौ र शालिजा गाउँ विकास समितिहरूलाई समेटेर जलजला गाउँपालिका बनाइएको हो । जलजला गाउँपालिकाको कूल जनसङ्ख्या 21,454 रहेको छ । यसको क्षेत्रफल 82.26 वर्गकिलोमिटर रहेको छ । यस गाउँपालिकाको केन्द्र साविकको माझफाँट मल्लाज गाविसको कार्यालयमा राखिएको छ । यस गाउँपालिकालाई 9 वडामा विभाजन गरिएको छ । यस गाउँपालिकाको सिमाना पूर्वमा मोदी गाउँपालिका, पश्चिममा म्याग्दी र बागलुङ जिल्ला, उत्तरमा म्याग्दी जिल्ला तथा दक्षिणमा कुश्मा नगरपालिका र बागलुङ जिल्लासम्म फैलिएको छ । 
