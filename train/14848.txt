देव शमशेर जंगबहादुर राणा राणा शासनका चौथो श्री 3 महाराज तथा नेपालका 12 औं प्रधानमन्त्री हुन्। यिनी आफ्ना दाजू वीर शमशेरको निधन पछि श्री 3 को पदमा विराजमान भएका थिए। सोझा र केही हदसम्म सुधारक देखिएका यिनको क्रियाकलाप मन नपरेपछि आफ्नै भाइ चन्द्र शमशेरले यिनी पदच्यूत गरी धनकुटा धपाइएका थिए। पछि यिनैको इच्छा अनुसार यिनलाई इलाम सारिएको थियो। घोडा चढ्ने निहुँमा इलामबाट गोर्खे बजारको बाटो हुँदै यिनी दार्जिलिङ पुगेर बृटिश सरकारको शरणमा गएका थिए। 
यिनलाई कृष्ण बहादुर कुंवरले धर्म पुुुुत्र पालेका थिए । यिनको बाल्यकाल सुखसयलमा बितेको थियो । यिनी हदै सम्मको खर्चालु थिए । अरु शमशेर दाजु भाइको जस्तो अभाव यिनले झेल्नु परेन । 
