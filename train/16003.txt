सत्यानासी झार पहेँलो फूल फुल्ने एक काँडादार वनस्पति ।
दीर्घ खालको चर्मरोग, सिफलिस, नाम्ले जुका, कब्जियत, जीउ चिलाउने, गोनोरिया, ग्याष्ट्रिक, पेट दुखेको, औलो ज्वरो, पेटमा पथ्थरी भएमा, बिष लागेमा यसको विरुवा उपयोगी छ । कफ, घाउ, चोटपटक र चर्मरोगमा यसको पात उपयोगी छ । कब्जियत, कफ, पेट दुखेको, जीउ चिलाउने, अनिद्रामा यसको बीउ उपयोगी छ । बीउको मात्रा बढी सेवन गरेमा स्वास्थ्यलाई खतरा हुन सक्छ । छालामा रातो खालको फोडाफुन्सी आएको र जीउ चिलाउनेमा यसको बीउबाट प्राप्त तेललाई महुवाको तेलमा मिसाई दलिन्छ । चर्मरोग, मांशपेसी र जोर्नीको दुखाईमा यसको बीउबाट प्राप्त तेल दलिन्छ । चर्मरोग, क्यान्सर, गाँठागुँठी, सिफलिस, छालाबाट स्राव भएमा यसको चोप उपयोगी छ ।



