पारस शाह नेपालको अन्तिम राजा ज्ञानेन्द्रका छोरा तथा नेपालको अन्तिम युवराज हुन्। 2057 सालको दरवार हत्याकाण्डबाट तत्कालिन राजा बीरेन्द्रको बंश विनास भएर आफ्ना बाबु राजा बनेपछि यिनी उनको उत्तराधिकारी युवराज घोषित गरिएका थिए। तत्कालिन शाहज्यादा भएका बखत 6 अगस्ट सन् 2000 का दिन गायक प्रवीण गुरुङलाई यिनले चलाएको गाडीले ठक्कर दिएर मृत्यु भएपछि विवादमा आएका यिनी चितवन गोलीकाण्ड लगायत विभिन्न घटनामा मुछिने गरेका छन्। चितवनको टाइगरटप्स रिसोर्टमा कांग्रेस नेतृ सुजाता कोइरालाका ज्वाइँ रुवेल चौधरीलाई गोली हानेको विवादमा सार्वजनिक अपराध अभियोग खेपेका उनलाई जिल्ला प्रशासन कार्यालयले 'आइन्दा यस्तो नगर्ने' सर्तमा रिहा गरेलगत्तै उनी बैंकक गएका थिए। 
पारसकी श्रीमती हिमानी शाह, छोरा हृदयेन्द्र शाह, र छोरीहरू पूर्णिका शाह, एवं कृतिका शाह, भनें नेपालमा नै बस्दछन्।
