केदारमान व्यथित नेपालका चर्चित साहित्यकार हुन्। यिनी नेपालका पूर्वमन्त्री पनि हुन्। यिनी वि. स‌ं. 2017 पुष 1मा राजा महेन्द्रले जननिर्वाचित प्रधानमन्त्री विश्वेश्वर प्रसाद कोइराला लाई हटाई निर्दलीय पञ्चायती व्यवस्था लागू गरेपछि वि. स‌ं. 2019 चैत 20 गते गठीत तुल्सी गिरीको मन्त्रीमण्डलमा मन्त्री भएका थिए।
केदारमानको जन्म बाबु सूर्यमान श्रेष्ठ र आमा पद्‍मकुमारीका सुपुत्रका रूपमा बाँसबारी, बनाउने पाटी, सिन्धुपाल्चोकमा वि. स‌ं. 1971 साल कात्तिक महिनामा भएको हो। उनको निधन वि. स‌ं. 2055 साल भाद्र 25 गतेका दिन भयो। उनले स्वाध्यायनबाट शिक्षा लिएका थिए।
उनले बढी संख्यामा कविता लेखे। उनका प्रकाशित कृतिहरूः
उत्कृष्ट काव्य-कृति र विभिन्न संस्थागत माध्यमबाट नेपाली वाङ्मयको श्रीवृद्धिका निम्ति आधा शताब्दीभन्दा बढी समयदेखि अनवरत रूपमा सृजनशील र क्रियाशील रही नेपाली भाषा र साहित्यको प्रतिष्ठा बढाएबापत उनलाई वि. स‌ं. 2048को जगदम्बाश्री पुरस्कार प्रदान गरिएको थियो। यसबाहेक उनलाई वि.स.2046को वेदनिधि पुरस्कार, ज्योर्तिमय त्रिशक्ति पट्ट प्रथम, नेपाल एवं भारतमा अभिनन्दन गरिएको थियो।

