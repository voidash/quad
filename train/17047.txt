
उमा वि.सं. 2069 सालमा बनेको नेपाली चलचित्र हो । मिला प्रोडक्सनद्वारा निर्मित यो चलचित्रमा माओवादी द्वन्द्वकालको कथा छ । 
माओवादी द्वन्द्वकालमा एक परिवारले भोग्नुपरेको पीडामा आधारित चलचित्र सत्य घटनाबाट प्रेरित तथा वैचारिक मतभेदका कारण बिछोडिएका दुई दाजु-बहिनीको सम्बन्ध वरिपरि प्रस्तुत गरिएको छ । 
चलचित्रमा तुलसी घिमिरे, मिथिला शर्मा, अशोक शर्मालगायतको अभिनय छ । चलचित्रको पटकथा छिरिङ छोदन र कुमार भट्टराईले तयार गरेका हुन् । छिरिङरितार शेर्पाले निर्देशन गरेका हुन् । 
यो चलचित्र काभ्रेपलाञ्चोक जिल्लामा 35 दिनसम्म छायाङ्कन गरिएको हो । 
यो चलचित्र वि.सं. 2070 साल जेठ 10 गते देशभर प्रदर्शनमा ल्याउने भएको थियो ।
