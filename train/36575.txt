होमराई वा हङरायो नेपालमा पाइने एक प्रकारको चराको नाम हो । यसलाई अङ्ग्रेजीमा रफस-नेक्ड हर्नबिल भनिन्छ ।
होमराई मुख्यतया सेतो अन्तिमपेटी भएको कालो पुच्छर र पखेटाका टुप्पा सेता हुन्छन् । यसको घाँटीमा सेतो थैली हुन्छ । भाले र अल्पवयस्ककको टाउको कर घाँटी कैलो हुन्छ ।
होमराई नेपाल लगायत भुटान, चिन, भारत, लाओस, म्यानमार, थाइल्याण्ड र भियतनाममा पाइने गर्छ । यो चरा 150 मी. देखि उच्चतम 2900 मी. सम्म पाइएको अभिलेखमा छ ।
होमराई उपोष्ण प्राथमिक सदाबहार तथा पतझड वनमा बस्दछ । अत्याधिक मात्रामा रूखका फलहरु खाने र केही मात्रामा गङ्गटा, सर्प, उभयचर पनि खाने गर्छ । यसको अप्रिल महिनामा गुँड लगाउने समय हो । यो चराले प्रजननका लागि अग्ला, फराकिला काण्ड भएका रूखहरू प्रयोग गर्छ । खासगरी प्रजाती आफ्नो निश्चित क्षेत्र ओगटेर बसेको हुन्छ । 
विश्वमै दुर्लभ मानिने यो प्रजाती संरक्षणका हिसाबले संवेदनशील अवस्थामा रहेको छ । नेपालको सन्दर्भमा यस प्रजातीको लोप भइसकेको अनुमान गरिएको छ । वन विनास र वासस्थान विनास, अवैध शिकारको कारणले गर्दा यसको प्रजाति लोप हुँदै गएको छ । 
