तनहुँ जिल्ला नेपालको गण्डकी अञ्चलमा पर्ने एउटा पहाडी जिल्ला हो । दमौली बजार यसको सदरमुकाम हो । नेपालको पश्चिमान्चल विकास क्षेत्र अन्तर्गत गण्डकी अ‍ञ्चलको दक्षिण पूर्वमा अवस्थित तनहुँ जिल्ला मुलत: महाभारत श्रृङखला र मध्य पहाडी भु-भागमा पर्ने विकासोन्मुख जिल्ला हो । यो काठमाडौंबाट 100 कि. मी. पश्चिम र पोखराबाट 19 कि. मी. पूर्वमा अवस्थित छ । मानचित्रमा यो जिल्ला 83°75 " देखि 84°34" पूर्वी देशान्तर, 27°3" देखि 28°05" उत्तरी अक्षांश सम्म फैलिएको छ । यसको क्षेत्रफल 1546 वर्ग कि.मी अथवा कुल नेपालको भूभागको 1.05% रहेको छ ।
गण्डकी नदीको जलप्रवाह क्षेत्रसँग आवद्ध यस जिल्लामा सीमा नदीको रूपमा पूर्वी दिशामा मर्स्याङ्दी र त्रिशुली नदी तथा दक्षिणमा कालीगण्डकी वहन्छ भने जिल्लाको मध्य भागमा मादी र सेती नदी प्रवाहित हुन्छ । यस जिल्लाको अधिकतम उचाई भएका पहाडहरूमा छिम्केस्वरी 2134 मि., साैगातकाेट 2215 मि., कोटाथाम 1630 मि., राईपुरकोट 1541 मि., मिरलुङ्गकोट 1484 मि. र चोक 1429 मिटर आदि हुन भने सबैभन्दा होचा वस्तीहरूमा देवघाट 187 मि., कोता 210 मि., दमौली 320 मि. आदि हुन । यसप्रकारको तनहूँको अधिकांश भूभाग 300 मि. - 1200 मि. बीचको होचो पहाडी भूभागमा पर्दछ । यस जिल्लाको पूर्वमा चितवन र गोर्खा, पश्चिममा स्याङ्गजा, उत्तरमा कास्की र लमजुङ तथा दक्षिणमा पाल्पा, नवलपरासी र चितवन जिल्ला रहेका छन् ।
राष्ट्रिय जनगणना 2068 अनुसार तनहुँ जिल्लाको कूल जनसङ्ख्या 3,23,288 जना मध्ये पुरुष 1,43,410 जना र महिला 1,79,878 रहेका छन् । जनघनत्व 209 प्रति कि.मि छ भने ग्रामिण जनसङ्ख्या 1,87,882 रहेको छ। 
तनहुँ जिल्ला मा साक्षरता 74.8% रहेको छ जस मध्ये महिला 67.9% र पुरुष 83.7% साक्षर छन् । बाल विकास केन्द्र 496, प्राथमिक विद्यालय 379, निम्न माध्यमिक विद्यालय 103, माध्यमिक विद्यालय 102, उच्च माध्यमिक विद्यालय 62 र क्याम्पस 13 रहेका छन् |
तनहुँको नाम रहनाको कारण विभिन्न विद्वानहरूले फरक-फरक पशे गरेका छन् यसको नामाकरण बारे सत्यतथ्य प्रमाण प्राप्त गर्न नसकिए पनि प्राप्त जानकारी अनुसार तनहुँको राजधानी तनहुँसुर वरपरका 3 वटा चुचुराहरू जहाबाट तनहुँ राज्यको सुरक्षा व्यवस्था हेरिन्थ्यो सोहि 3 चुचुरालाई आधार मानेर भएर कालान्तरमा तनङ्गु र पछि तनहु हनु गएको हो । "वासुदेव रसानन्द" संस्कृत ग्रन्थमा तनहुको तात्पर्य "त्रितङ्गु राजधन्यो" भनेर लखेको पनि पाइन्छ । यस भेगका प्रमखु स्थानको नाउँको पछाडि "हुँ" भनिने गरेकोले "तनङ्ग"मा "हुँ" थपिएर "तर्नहुङ्ग" हदै तनहुँ भएको पनि उत्तिकै पत्यारिलो दखिन्छ । प्राचीन समयमा तनहुँको दुई ठाउँमा तमारे र तामिन भन्ने गाउँ थिए र ती गाउँको नाउँबाट अपभ्रश भएर पछि तनहुँ रहनकुसाथै तनहुँ राजधानी रहेको तनहुँसुरमा र दनौली माथिको मानङ्गु डाडँमा क्रमशः चिउडो सानो भएका र चिउँडो ठूलो भएका श्रृषिले तपस्या गरको हुनाले आज यस रूपमा तनहुँ र मानहुँ नाम बन्न/रहन गएको भन्ने पनि किंकंबदन्ती छ । 
तनहँ जिल्लाको इतिहास हेर्दा यो जिल्ला केवल एउटा जिल्लाको नाम मात्र रहको पाइदैन। नेपाल एकीकरण हुनु पुर्व चौविसे राज्यहरु मध्ये जमिन, धन र जनशक्तिमा सम्पन्न तनहुँ राज्य वर्तमान तनहुँ र चितवन जिल्लाका अतिरिक्त भारतको विहार राज्यको पश्चिमी चम्पारन जिल्ला अन्तर्गत रामनगर तथा वेतियाको भू-भागसम्म फैलिएको थियो। वि.स 1610 देखि 1839 सम्मको 230 वर्षे अवधिसम्म पृथक अस्तित्वमा रही पाल्पाली राजा मणिमुकुन्दसेनका वंशज 9 जना सेनवंशी राजाहरु द्वारा शासित तनहुँ श्री 5 रणबहादुर शाह र राजमाता राजेन्द्रलक्ष्मीको शासनकालको एकीकरण अभियानमा नेपाल अधिराज्यमा गाभिन गयो। 
तनहुँले जन्माएका धेरै शिक्षा, साहित्य, कला, राजनीति, पत्रकारिता, उद्याेग वाणिज्य अादि क्षेत्रका विशिष्ट व्यक्तित्वहरूमध्ये केहीकाे सूची यसप्रकार छ ।


