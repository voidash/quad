यो एक नेवारी पर्व हो । नेवार समुदायका अनेक उत्सवहरु मध्य सकिमाङ्गा पुन्हि पनि धार्मिक तथा साँस्कृतिक दृष्टिबाट निक्कै महत्व राख्ने पर्व हो । नेपाली भाषामा परिवर्तन गर्दा यसको अर्थ पिडाँलु उसिन्ने पूर्णिमा हुन्छ । नेवार समुदायले यस दिन विशेष गरि मठमन्दिरहरुमा सरसफाइ गरि झकिझकाउ पार्ने गर्दछन् । वर्ष भरि उब्जाएको विभिन्न थरिका अन्नहरुको परिकार बनाई मन्दिरको अगाडि विभिन्न आकृति बनाएर सजाउनुका साथै भजन मण्डलीहरुले भजन कृतन गरि रात काट्ने गर्दछन् ।


