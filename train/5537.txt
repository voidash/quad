घटोत्कच महाभारतका अनुसार भीम र हिडिंबाका पुत्र थिए । महाभारतको प्रमुख पात्रहरू मध्य घटोत्कच निक्कै बलिया थिए ।
लाक्षागृहको दहन पश्चात सुरंगका बाटाहरू पच्छयाउँदैँ पाण्डव आफ्नो माताका साथ वन पसे । धेरै हिडेँकाले पाण्डव थकित भए । प्यास पनि लागेका हुनाले भिम जलाशयमा पानी लिन गए । फर्कदाँ सबै सुतेका पाएपछि भिम पहरा दिन लागलागे ।
त्यस वनमा हिडबासुर नामको एक भयानक असुरको निवास थियो। मानवहरूको गन्ध मिल्नाले त्यसले पाण्डवहरूलाई समात्नका लागि आफ्नो बहिनी हिडिंबालाई पठाए । त्यहाँ पुगेपछि हिडिंबाले भिमको सुन्दर मुखारविन्द तथा बलिष्ठ शरीरलाई देखी र उनमा आसक्त भयो। त्यसले आफ्नो राक्षसी मायादेखि एक अपूर्व लावण्मयी सुन्दरीको रूप बनाई र भीमसेनका नजीक पुगिन् । भिमको नजीकमा गएर हिडम्बाले भीमलाई आफूसँग विवाह गर्नको लागि भन्न थालिन् । तर भीमले मानेन् धेरै बेरसम्म बहिनी नफर्केकाले हिडम्बासुर त्यहाँ आएर भीमसँग युद्ध गर्न थाल्यो । भीमले हिडम्बासूरलाई सहजै मारे । हिडम्बकी बहिनीले भीमसँग विवाहको लागि कर गर्न थालिन् । हिडम्बाको कुरा सुनेर युधिष्ठिरले पनि भीमलाई विवाह गर्दा हुन्छ भने । दाजुको आज्ञा अनुसार भीमले हिडम्बालाई विवाह गरे । केही दिन पछी घटोत्कचको जन्म भयो । मैले सम्झना गरेको बेला हाजिर हुनु भनेर आमा छोरालाई जंगलमा छोडेर भीम लगायत पाण्डवहरू त्यहाँबाट अघाडी बढे ।

