प्रा. श्रीकृष्ण आचार्य महेन्द्र संस्कृत विश्वविद्यालयका पूर्वउपकुलपति हुनुहुन्छ। आचार्यले 2016 देखि 2023 सालसम्म संस्कृत प्रधान पाठशाला पढाउनुभयो। 2023 देखि 2047 सम्म वाल्मिकी क्याम्पसमा संस्कृतको 'सिद्धान्त ज्योतिष' पढाउनुभयो। 
श्रीकृष्णको जन्म 1994 साल भदौ महिनामा भएको हो। उहाँ इतिहासशिरोमणि बाबुराम आचार्यका कान्छा छोरा हुनुहुन्छ। उहाँकी माताको नाम तीर्थकुमारी हो। उहाँका एक दाजु र 4 दिदी जन्मनुभएको हो। 
आचार्यले 'बाबुराम आचार्य स्मृति ग्रन्थ' लगायत पिताका 'जनरल भीमसेन थापा : यिनलाई मैले जस्तो देखें', 'बडामहाराजाधिराज श्री 5 पृथ्वीनारायण शाहको दिव्योपदेश', 'नेपालको सांस्कृतिक परम्परा', 'अब यस्तो कहिल्यै नहोस्', 'चीन, तिब्बत र नेपाल', 'श्री 5 प्रतापसिंह शाह ,' 'प्राचीनकालको नेपाल' जस्ता पुस्तक सम्पादन र परिमार्जन गर्दै आउनुभएको छ।
