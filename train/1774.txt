कनकाई नेपालको मेची अञ्चलको झापा जिल्लाको एउटा हो । यो झापा जिल्लामा अवस्थित एउटा प्रसिद्ध व्यापारिक केन्द्र हो । पूर्व पश्चिम जोड्ने महेन्द्र राजमार्गमा पर्ने यो बजार झापा जिल्लाको सबैभन्दा महत्वपूर्ण वाणिज्य केन्द्र हो । पहिले सुरुङ्गा तथा घैलाडुब्बा गाविसमा रहेको यो व्यापारिक केन्द्र 2071 जेष्ठ 4 गतेदेखि नगरपालिकामा परिणत भएको हो । साविक सुरुङ्गा गा.वि.स. को वडा नं.– 2 जुके कल्भर्ट रहेको ठाउँलाई नगरपालिकाको केन्द्र बनाइएको छ । कनकाई नगरपालिकाको पुर्व पश्चिम सिमाना क्रमश: घाग्ग्रा खोला र कनकाई नदीले छुट्याएको छ ।
यो नगरपालिको पूर्वतर्फ शनि-अर्जुन नगरपालिका, बिर्तामोड नगरपालिकाको घाग्रा खोला,पश्चिमतर्फ सतासीधाम गाविस र शिवगञ्ज गाविस, उत्तरतर्फ इलाम जिल्ला तथा दक्षिणतर्फ शरणामती गाविस र डाँगीबारी गाविस रहेका छन् ।
कन्काइ नगरपालिकोको कुल जनसङ्ख्या 48141 रहेको छ जसमध्य पुरुषको जनसङ्ख्या 24029 छ भने महिलाको जनसङ्ख्या 24112 छ । यो नगरपालिकाम 9588 वटा घरहरू रहेका छन् । यहाँको क्षेत्र फल 5284.96 हेक्टर रहेको छ । यसमध्ये वनजङ्गलले ढाकिएका क्षेत्रफल 1700 हेक्टर रहेको छ ।
मूल लेख सुरुङ्गा क्षेत्रका धार्मिक एवं पर्यटकीय स्थलहरू
सुरुङ्गा क्षेत्रमा विभिन्न धार्मिक तथा ऐतिहासिक स्थलहरू रहेका छन् । जसमध्ये कोटिहोम धाम, राधाकृष्ण मन्दिर, श्री कृष्ण प्रणामी सत्सङ्ग सेवा आश्रम, कविर मन्दिर, गायत्री मन्दिर, श्री सत्य साई भजन समूह, आर्य समाज, वशिष्ठ भन्डारी समाज, लक्ष्मीनारायण मन्दिर, घनुषकोटि घाम, गायत्री मन्दिर, दुर्गा मन्दिर, सर्वेश्वर महादेव मन्दिर, जलेश्वर शिव मन्दिर, दुर्गा मन्दिर, गरमकाली मन्दिर, श्री दुर्गा भगवती मन्दिर, श्री शिव पाञ्चायन मन्दिर, सरस्वती मन्दिर तथा भवन, कृष्णप्रणामी मन्दिर, गोकर्णेश्वर शिव पाञ्चायन मन्दिर, जामुन खाडी आदि मुख्य पर्दछन्।त्यसै गरि किरात समुदाय अर्थात लिम्बु समुदायको महत्त्वपूर्ण सालिक त्येअङ्सी सिरिजंगा पनि दुर्गापुर बजारमा अवस्थित छ ।
ढाँचा:नेपालका नगरपालिकाहरू
