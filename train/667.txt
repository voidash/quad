कुनै पनि प्रकारको क्रिकेटमा 10,000 रन पूरा गर्नुलाई एक महत्त्वपूर्ण उपलब्धि मानिन्छ । 2015 को अक्टोबर सम्ममा, 5 राष्ट्रका 11 जना खेलाडीहरूले 10,000 रनको कोसेढुङ्गा पार गरिसकेका छन् । यीमध्ये अस्ट्रेलिया र भारतका 3/3 जना खेलाडीहरू छन् । यस्तै वेस्ट इन्डिज र श्रीलङ्काको 2/2 जना र दक्षिण अफ्रिकाको एकजना खेलाडीले 10,000 रन पूरा गरेका छन् । बङ्गलादेश, इङ्गल्यान्ड, न्युजिल्यान्ड, पाकिस्तान र जिम्बाब्वेका कुनै पनि खेलाडीले टेस्ट क्रिकेटमा 10,000 रन पुरा गर्न सकेका छैनन् ।
सन् 1974 मा, वेस्ट इन्डिजका गारफिल्ड सोबर्सले टेस्ट क्रिकेटमा सबैभन्दा बढी रन बनाएर सन्यास लिए । सोबर्सको यो किर्तिमान 9 वर्षपछि इङ्गल्यान्डका Geoffrey Boycott ले भारत विरुद्धको शृङ्खलामा तोड्न सफल भए । त्यसको 2 वर्षपछि 1983 मा Boycott को रेकर्डलाई भारतीय खेलाडी सुनील गावस्करले उछिन्न सफल भए । त्यसको 4 वर्षपछि पाकिस्तान विरुद्धको खेलमा गवस्कर टेस्ट क्रिकेटमा 10,000 रन पूरा गर्ने पहिलो खेलाडी बने ।
कुमार संगाकाराले 10,000 रन पुरा गर्न सबैभन्दा कम इनिङ लगाएका छन् भने ब्रायन लारा, सचिन तेन्दुलकर र स्टिभ वाले समान 244 इनिङ लगाएका छन् । गावस्कर र तेन्दुलकर पछि राहुल द्रविड 10,000 रन पूरा गर्ने तेस्रो भारतीय खेलाडी हुन् । उनले 10,000 रन पुरा गर्न सबैभन्दा छोटो समय लगएका छन् । शिवनारायण चन्द्रपौलले लगाएको 18 वर्ष 37 दिन सबैभन्दा बढी समयमा बनेको 10,000 रन हो । 2015 को अक्टोबर सम्ममा, तेन्दुलकर सबैभन्दा बढी रनको सूचिमा पहिलो स्थानमा छन् । उनको जम्मा रन 15,921 छ, यस्तै दोस्रो स्थानमा रिकी पोन्टिङ छन् । टेस्ट क्रिकेटमा चन्द्रपौल मात्र एक खेलाडी हुन जो 10,000 रन पूरा गरेर पनि सक्रिय छन् ।
