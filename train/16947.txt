रणजीत मल्ल, भक्तपुरका अन्तिम राजा थिए | यिनका छोरा वीर नरसिंह, पृथ्वी नारायण शाहका मित रहेका थिए | उनकै पालामा पृथ्वीनारायण शाहले भक्तपुरमा कब्जा जमाएका थिए । उपत्यकाकै सबैभन्दा शक्तिशाली र वैभवशाली राज्य हातमा लिएपछि नै गोरखाली राजाको उपत्यका विजययात्रा टुंगिएको थियो ।
बाबु भूपतीन्द्र मल्ल कै पालामा वि.सं. 1778 मा भक्तपुरका राजा भएका  थिए | यिनी केहि समय पाटन का राजा पनि बनेका थिए तर यिनले 6 प्रधानको चित्त बुझाउन नसक्दा बाहिरिनु पर्यो |
रणजित मल्ल जनप्रेमी र प्रजातन्त्रिक राजा राजा थिए ।तर राजनीतिक रुपमा यिनी नितान्त अदूरदर्शी थिए।
भक्तपुरका राजा रणजित मल्ल अत्यन्तै उदार र जनताको विचारको कदर गर्ने राजा थिए । ई.स. 1762 मा भत्तपुरका राजा भएको वेलाम उनले जनतामाथि अन्याय हुन नदिन थिति बन्देज बाँधेका थिए । देशमा अनुकूल परिस्थिति नभएको अवस्थामा रणजित मल्लले भक्तपुरका चौबिसै टोलमा प्रतिनिधि डाकी राय लिने गरेको कतिपय उदाहरणहरु छन् । ती चौबिस टोलका नाईके नै जनप्रतिनिधिको रुपमा काम गर्दथे ।
गोर्खाली आक्रामणबाट कान्तिपुर र ललितपुरका राजाहरु जयप्रकाश मल्ल र तेज नरसिंह मल्लले भक्तपुरमा शरण लिन जाँदा रणजीत मल्लले टोलका सारा प्रजापञ्चहरुको भेला डाकी उनीहरुकै राय बमोजिम तिनीहरुलाई सरण दिएका थिए ।
यिनले आफ्ना उत्तराधिकारी छान्ने क्रममा भित्रिनी रानीबाट विरोध भइ कचिङ्गल उठ्यो । यसलाई समाधान गर्न यिनले दरबारका सबै बर्गका प्रतिनिधिको भेला डाकी राय लिएका थिए । जनताको राय बमोजिम रानीको विरोधका बावजुद विबाहिता रानीवट्टिका छोरा वीर नरसिंह मल्ललाई नै उत्तराधिकारी घोषित गरे। 
