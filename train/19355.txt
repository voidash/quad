सन्तोष साहुखल नेपाली फुटबल खेलाडी हुन । उनी नेपाली राष्ट्रिय फुटबल टिमका लागि स्ट्राइकरका भूमिकामा खेल्ने गर्दथे । हाल जापानमा आफ्नै व्यक्तिगत जीवनका कारण वसोवास गर्ने उनी अन्तिम पट शहिद स्मारक ए-डिभिजन लिग 2075 खेल्नका लागि नेपाल आएका थिए ।
जापानबाट ए डिभिजन लिग खेल्न आएका पुर्व चर्चित नेपाली फरवार्ड सन्तोष साहुखल लामो समय पछि नेपाल आएका थिए । उनले 2075 को नेपाली राष्ट्रिय लिगका लागि च्यासल युथ क्लब संग सम्झौता गरेका थिए । च्यासल युवा क्लबबाट लिग खेल्दै उनले लिगका 5 खेलमा 3 गोल गरेका थिए । सन्तोषले च्यासलबाट खेल्दै हिमालयन शेर्पा क्लबविरुद्ध को खेलमम म्यान अफ द म्याच पनि हात पारेका थिए । उनले लिगको दशौं चरणसम्म खेल्ने सम्झौता सहित नेपाल आए अनुसार उनी लिगको 10 औं चरणको समाप्ति पछि उनी पुन जापान फर्किएका थिए । उनले लिगका दुई खेल दोहोरो पहेंलो कार्ड र रेड कार्डका कारण गुमाउँदा उनले दुई खेल गुमाए । च्यासल र मनाङको खेलमा उनले खेलेका थिएनन् ।
