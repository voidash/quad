एकआपसमा सम्बन्धित भाषाहरूको परिवारलाई भाषा परिवार भनिन्छ । यो एउटै पूर्वजको वंशजको माध्यमले सम्बन्धित भाषाहरूको एउटा समुह हो । कुन भाषा कुन भाषा परिवार अन्तर्गत पर्छ, त्यसको लागि वैज्ञानिक आधार रहेको छ । हाल विश्वको भाषाहरूको तीन अवस्थाहरु छन् । विभिन्न देशहरूको प्राचीन भाषाहरूको जसको अध्ययन र वर्गीकरण पर्याप्त सामग्रीको अभावमा हुन सकेन तिनीहरू पहिलेको अवस्थामा छन् । यिनीहरुको अस्तित्व यिनीहरुकै उपलब्ध प्राचीन शिलालेखहरु, सिक्काहरु र हस्तलिखित पुस्तकहरुमा अझै अहिले पनि सुरक्षित छ । पहिलो अवस्थाको भाषाहरूको अभिलेख मेसोपोटेमियाको पुरानो ‘सुमेरीय’ तथा इटालीको प्राचीन भाषा ‘एत्रस्कन’ यो भाषा अन्तर्गत पर्दछन । दोश्रो अवस्थामा यस्तो आधुनिक भाषाहरु छन्, जसको पूर्ण शोधको अभावमा अध्ययन र विभाजन प्रचुर सामग्री हुँदाहुँदै पनि हुन सकेको छैन । जापानी, कोरियाली आदि भाषाहरु यसै अवस्थामा छन् । तेश्रो अवस्थाको भाषाहरूको पर्याप्त सामग्रीहरू रहेको छ जसले यिनीहरुको अध्ययन तथा वर्गीकरण भइसकेको छ । ग्रीक, अरबी, फारसी, संस्कृत, अङ्ग्रेजी आदि अन्य विकसित तथा समृद्ध भाषाहरु यसै अन्तर्गत रहेका छन् । 

