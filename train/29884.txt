रणजीत कुँवर नेपाली काजी तथा सैनिक अधिकारी थिए। उनी सुरूवाती जुम्लाको बडाहाकिम थिए । उनले नेपाल एकीकरणको युद्धमा सन् 1775 मा उपरदाङ्ग र सोमेश्वरको विजय सक्रिय भूमिका निभाएका थिए । त्यस्तै सन् 1781 मा तनहुँ, कास्की र लम्जुङ्गलाई नेपालमा गाभ्न उनले पनि भूमिका निर्वाह गरेका थिए । उनले श्रीकृष्ण शाह को नेतृत्वमा नेपाल-तिब्बत युद्धमा भाग लिएका थिए । उनी अभिमान सिंह बस्नेतसँग पछिल्ला फौजमा आइ युद्ध लडेका थिए । सन् 1804 मा उनलाई काजी बनाइएको थियो । सन् 1808 मा काँगडा पुगेका थिए । सन् 1815 मा 62 वर्ष को उमेरमा गवेश्वर, काँगडामा घाइते भै मृत्यवरण गरे ।
उनी सरदार रामकृष्ण कुँवरका एक्ला छोरा हुन् । उनको जन्म सन् 1753 मा भएको थियो । उनका तीन छोरा थिए: बालनरसिंह कुँवर, बलराम कुँवर र रेवन्त बहादुर कुँवर । उनका नाति जंगबहादुर राणाले राणा वंशको उदय गराएका थिए । 
