"लभ स्टोरी" अमेरिकी गायिका तथा गीतकार टेलर स्विफ्टले रचना र प्रस्तुति गरेको एक गीत हो। उनले यो गीत नेथन च्यापम्यानसँग मिलेर निर्माण गराएकी थिइन्। यस गीतलाई 12 सेप्टेम्बर 2008 मा बिग मेसिन रेकर्डसद्वारा स्विफ्टको दोस्रो एल्बम फियरलेसको पहिलो र एकल गीतको रुपमा सार्वजनिक गरेको थियो। स्विफ्टले यस गीतलाई आफ्नो प्रेम जीवन र प्रेम चाहनाको बारेमा वर्णन गर्दै लेखेकी हुन्। स्विफ्टले विलियम शेक्सपियरद्वारा लेखिएको रोमियो र जुलिएटको कथाको आधारमा यो गीत रचना गरेकी हुन् भने उक्त कथा स्विफ्टका लागि प्रेरणको स्रोत बनेको थियो। रोमियो र जुलिएटको कथाको अन्त्यमा निरासाजनक समाप्ति भएता पनि स्विफ्टले उनको गीतमा सुखमय समाप्ति गरेकी छिन्। गीतको सार विशेष गरि जुलिएटको कथाको सन्दर्भमा रहेको छ।
गीतले स्विफ्टको लेखन शैली र गीतको कथावस्तुका कारण विश्वव्यापी प्रशंसा प्राप्त गरेको थियो। व्यावसायिक रूपमा गीतले निकै सफलता प्राप्त गरेको थियो भने गीतको विश्वव्यापी 80 लाख प्रति बिक्री हुन सफल भएको थिए जसले गर्दा गीत विश्वको सबैभन्दा धेरै प्रति बिक्री भएका गीतहरूको सूचीमा पर्न सफल भएको थियो। यो गीत संयुक्त राज्यमा बिलबोर्ड हट 100को शीर्ष चार सम्म आएको थियो भने संयुक्त अधिराज्यमै गीतका 6 मिलियन प्रतिहरू बिक्री भएको थियो, जुन स्विफ्टको सबैभन्दा धेरै बिक्री भएका गीतहरू मध्ये शीर्ष स्थानमा आउन सफल भएको थियो। यो गीत संयुक्त राज्य अमेरिकामा सर्वाधिक बिक्री भएका एकलहरू मध्ये परेको थियो। यस एकल गीतलाई अमेरिकाको अमेरिकी रेकर्डिङ उद्योग सङ्घले 8× प्ल्याटिनम प्रमाणपत्र प्रदान गरेको थियो। अन्तर्राष्ट्रिय रुपमा लभ स्टोरी अस्ट्रेलियाको आधिकारिक चार्ट कम्पनी एरिया चार्टको शीर्ष स्थानमा पर्न सफल भयो, त्यसपछि सन् 2014 मा स्विफ्टको सेक इट अफ पनि एरिया चार्टको शीर्ष स्थानमा आएको थियो। एरिया यस गीतलाई 7× प्लेटिनम प्रमाणपत्र प्रदान गरेको थियो। यो गीतको सन् 2010 सम्ममा 6.5 मिलियन प्रतिहरू बिक्री भएका थिए।
गीतको आधिकारिक सङ्गीत भिडियो ट्रे फेनज्वेद्वारा निर्देशन गरिएको थियो जसले पहिला पनि स्विफ्टा भिडियोमा निर्देशन गरेका थिए। यस गीतको साङ्गीतिक भिडियो अनुसार स्विफ्ट र मोडल जस्टिन गेस्टन एक विश्वविद्यालय क्याम्पसमा भेट हुन्छन् र उनीहरू दुवैले अघिल्लो युगको कल्पना गर्छन्। लभ स्टोरी गीतलाई विभिन्न प्रत्यक्ष प्रस्तुति र साङ्गीतिक कार्यक्रममा प्रचार प्रसार गरिएको थियो जसमा फियरलेस भ्रमण, स्पिक नाउ विश्व भ्रमण, द रेड भ्रमण, 1989 विश्व भ्रमण र रेपुटेसन रङ्गमञ्च भ्रमण रहेका छन्। लभ स्टोरी गीतलाई जो म्याकएल्ड्री र फरेभर र सिकेस्ट किड्स जस्ता कलाकारहरूले आफ्नै शैलीमा रेकर्ड गराएका छन्।
"लभ स्टोरी" गीतलाई स्विफ्टको दोस्रो एल्बम फियरलेसमा समायोजन गरिएको छ। स्विफ्टले "लभ स्टोरी" एक पुरुषका लागि लेखेकि हुन् जो उनको प्रेमी हैनन्। जब उनले एक पुरुषलाई उनको परिवार र साथीहरूसँग पेश गर्छिन्, कसैले पनि उक्त विषयमा चाख राख्दैन र उनको अवस्था एकदम जटिल थियो तर स्विफ्टलाई त्यसको बारेमा केही ध्यान थिएन। स्विफ्टले पनि आफ्नो कथालाई विलियम शेक्सपियरको रोमियो र जुलियटको कथासँग दाँज्ने प्रयत्न गरेकी थिइन्। उनले रोमियो र जुलियटको कथालाई अहिलेसम्मकै सबै राम्रो र उत्कृष्ट प्रेम सम्बन्ध भएको कथाको रुपमा वर्णन गरेकी थिइन्। उनले आफ्नो मनपर्ने पात्रहरू लिइन् र अन्तत उनले रोमियो र जुलियटको कथाको अन्त्यमा निराश जनक समाप्ति भएता पनि स्विफ्टले उनको गीतमा सुखमय समाप्ति गरेकी छन्। स्विफ्टले उक्त गीत आफ्नो व्यक्तिगत केठामा हुँदा लेखेकि थिइन् भने उनले करिब 20 मिनेटमा पुरै गीत लेखेकी थिइन्।
स्विफ्ट र उनको प्रेमीको बीच सम्बन्ध जारी रहेको थियो तर त्यसपछि उनीहरू एकअर्कासँग लामो समय सम्म भेट नहुँदा र बारम्बार भेट हुन गाह्राे भएका कारण उनीहरू अलग भएका थिए। स्विफ्टले लभ स्टोरीलाई एक रोमान्टिक गीतको रुपमा मनन गर्छिन तर उनको वास्तविक जीवनमा लभ स्टोरीको गीतको जस्तो सम्बन्धमा उनु छ‌ैनिन्। स्विफ्टका अनुसार यो गीत एक प्रेम सम्बन्धसँग जोडिएको छ र यस्तो सम्बन्धमा केही रहेमा उनीहरूले यस्तो सम्बन्धलाई लुकाएर राख्न उचित हुन्छ।
लभ स्टोरीको रेकर्डिङ मार्ट 2008 न्यासभिलको टेनेसी ब्ल्याक बर्ड स्टुडियोमा भएको थियो। रेकर्डिङको समयमा स्विफ्टले एभेन्ट इलेक्ट्रोनिक द्वरा निर्मित एभनटोन सिभी-12 नामक एक माइक्रोफोन गीत रेकर्ड गराएकी थिइन्। उक्त माइक्रोफेन एक स्टक पाइपको प्रयोग गरिएको थियो जसलाई एक कन्ट्रि गायक र रेकर्ड निर्माता रे केनेडि र नेथन चापमेनले पुन निर्माण गरेका थिए। चापमेनले उक्त माइक्रोफोन केनेडिसँग केही दिनका लागि ऋणमा ल्याएका थिए। चापमेनले यस भन्दा पहिला पनि धेरै माइक्रोफोनहरूको परिक्षण गरेका थिए तर उनले स्विफ्टको स्वरमा उपयुक्त हुने माइक्रोफोन भेटाएका थिएनन्। स्विफ्ट जब उनको पहिलो एल्बमको रेकर्डिङका लागि चापमेनको घर गइन् उनले उक्त माइक्रोफोन परिक्षण गरेकी थिइन्।
"लभ स्टोरी" गीतको रेकर्डिङको क्रममा विषेश गरि गीतार, बेस ड्रम र किबोर्डहरूको प्रयोग गरिएको छ। ब्ल्याकबर्ड स्टुडियोका एक अडियो इन्जिनियर चाड कार्लसनले उक्त अावाजको सम्पादन गरेका थिए। जस्टिन निलबेङ्कले अडियोलाई समायोगन गरेका थिए। गीतलाई मेनस्ट्रिम एयरप्लेमा राख्ने काम चाममेनले गरेका थिए। चापमेनले उक्त अडियोलाई बेज्जो द्वरा हालिएको सङ्गीतलाई बन्द गर्दै त्यसलाई एक गीतारको सङ्गीतसँग फेरेका थिए।
"लभ स्टोरी" एक कन्ट्रि पप गीत हो जसको लम्बाइ 3 मिनेट 54 सेकेन्ड छ। यो सामान्य समयमा रेकर्ड गरिएको छ र प्रति मिनेट 120 बीट प्रति सेकेन्डको गतिमा चल्छ। लभ स्टोरी गीत प्रथम पुरुषमा लेखिएको छ जसमा स्विफ्टले आँफुलाई रोमियो र जुलियटको कथामा जुलियटको भूमिकामा छिन् र रोमियो उनका प्रेमी हुन्। बीबीसीका फ्रेसर म्याकएल्पाइको अनुसार लभ स्टोरी एक कथा हो र उक्त कथाको स्विफ्ट एक वाचक हुन्। यस कथामा अन्तमा प्रेम सफल हुन्छ र उनीहरूको सुखमय भेट हुन्छ। गीतका अनुसार स्विफ्ट उनको प्रेमी रोमियोलाई कुर्छिन् र रोमियोले उनको चाहना रोमियोले उनलाई कतै एकान्त ठाउँमा लजान चहान्छन्।
गीत सार्वजनिक भएसँगै 27 सेप्टेम्बर 2008 मा गीत बिलबोर्ड हट 100 चार्टको 17औँ स्थानमा आउँदै पहिलो पटक चार्ट प्रवेश गरेको थियो र गीतका 97,000 प्रतिलिपीहरू बिक्री भएका थिए। चार्ट प्रवेश गरेको अर्को हप्ता गीत बिलबोर्डको शीर्ष 5 मा आउँदै गीतले 159,000 प्रतिलिपीहरू बिक्री गरेको थियो। गीत चार्टको शीर्ष दशमा दुई हप्तासम्म रहेता पनि सन् 18 अक्टोबर 2008 मा गीत 13औँ स्थानमा घटेको थियो र बिलबोर्ड शीर्ष बिसमा लगातार 11 हप्तासम्म रहन सफल भयो। गीत पछि पुन चार्टको शीर्ष दशमा उक्लिएको थियो भने 3 जनवरी 2009 मा गीत सात‌ौँ स्थानमा आएको थियो। गीत पछि चार्टको चौँथो स्थानमा आउन सफल भएको थियोे। गीतका त्यसपछि पनि धेरै प्रतिलिपीहरू बिक्री भएका थिए भने गीत चार्टको इतिहासमा शीर्ष दशमा 14 हप्ता र पुरै चार्ट भरी 49 हप्तासम्म स्थान बनाएको थियो। गीतले अमेरिकी रेकर्डिङ सङ्घबाट 8 पटक प्लेटिनम प्रमाणपत्र प्रप्त गर्‍यो भने गीतको सन् 2011 सम्ममा 50 लाख प्रतिलिपीहरू बिक्री भएको थियो। गीतले स्विफ्टका गीतहरू मध्ये धेरै बिक्री भएको गीतको रुपमा स्थान बनायो र विश्व व्यापी रुपमा पनि गीत धेरै बिक्री भएको गीतको सूचीमा सूचीकृत भयो। नोभेम्बर 2017 का अनसार गीतले संयुक्त राज्य अमेरिकामा मात्र 6 मिलियन प्रतिलिपीहरू बिक्री गरेको छ।
"लभ स्टोरी" गीत बिलबोर्ड रेडियो सङ चार्टको पहिलो नम्बरमा आउन सफल भएको थियो। 27 सेप्टेम्बर 2008 बिलबोर्ड हट कन्ट्रि सङमा गीत 25 औँ स्थानमा आउँदै चार्ट प्रवेश गरेको थियो। गीत अर्को हप्ता शीर्ष दशमा आयो भने चार्ट प्रवेश गरेको चौँथो हप्ता गीत शीर्ष स्थानमा आउन सफल भएको थियो र साथसाथै उक्त गीत स्विफ्टको हट कन्ट्रि चार्टको शीर्ष स्थानमा आउने तेस्रो गीत बन्यो। गीत चार्टको दुई हप्ता सम्म शीर्ष स्थानमा रह्यो भने चार्टमा कुल 13 हप्ता सम्म चार्टमा रहेको थियो। 22 नोभेम्बर 2008 मा गीत बिलबोर्ड पप सङ चार्टको 34 औँ स्थानमा आउँदै चार्ट प्रवेश गरेको थियो। गीत चार्टमा प्रवेश गरेको 14 हप्ता पछि चार्ट शीर्ष स्थानमा आएको थियो। लभ स्टोरी गीत बिलबोर्ड वयस्क समकालीन चार्टमा पनि शीर्ष स्थानमा अाउन सफल भएको थियो भने बिलबोर्ड एडल्ट पप सङ चार्टमा तेस्रो स्थान र बिलबोर्ड ल्याटिन पप सङ चार्टमा 35 औँ स्थानमा आएको थियो। 
18 अक्टोबर 2008 क्यानडा आधिकारिक चार्ट कम्पनी क्यानडेली हट 100 मा गीत 88 औँ स्थानमा पर्दै चार्ट प्रवेश गरेको थियो। गीतले 29 नोभेम्बर 2009 मा क्यानडेली हट 100 मा चौँथो स्थानमा आएको थियो। गीत दश हप्ता सम्म शीर्ष स्थानमा रहेको थियो भने चार्टमा गीत 52 हप्ता सम्म अढिक रहन सफल भएको थियो। गीत क्यानडाको वार्सिक चार्टमा 8 औँ स्थानमा पर्‍यो भने क्यानडामा गीतका 160,000 प्रतिलिपीहरू बिक्री हुँदै गीतले दुई पटक प्लेटिनम प्रमाणपत्र पनि प्राप्त गरेको थियो।
लभ स्टोरी गीत युकेको आधिकारिक चार्ट कम्पनी युके एकल चार्टमा 28 फेब्रुअरी 2009 का दिन 22 औँ स्थानमा चार्ट प्रवेश गरेको थियो। चार्टमा प्रवेश गरेको अर्को हप्ता गीत शीर्ष दुईमा आउन सफल भयो भने तात्कालिक समयमा गीत चार्टको शीर्ष दुईमा आउने पहिलो गीत बनेको थियो भने त्यस केही वर्षपछि स्विफ्टका सेक इट अफ र आइ न्यु यु वोर ट्रबल चार्टको शीर्ष दुई आएका थिए। "लभ स्टोरी" चार्टमा सात हप्तासम्म शीर्ष दशमा रह्यो भने कुल गरि चार्टमा 32 हप्ता सम्म चार्टमा रहेको थियो। गीतले ब्रिटिस्ट फोनोग्राफिक उद्योगबाट प्लेटिनम प्रमाणपत्र प्राप्त गरेको थियो भने संयुक्त अधिराज्यमा गीतका 600,000 प्रतिलिपीहरू बिक्री भएका थिए। त्यसैगरी 22 अक्टोबर 2012 मा "लभ स्टोरी" एक पटक पुन युके एकल चार्टमा 55अौँ स्थानमा चार्ट प्रवेश गरेको थियो। आयरल्यान्डमा गीत शीर्ष तीन सम्म पुगेको थियो भने युरो चार्ट हट 100 मा गीत शिर्ष दशमा पुगेको थियो। त्यसैगरी गीत हङ्गेरीमा छैटौँ स्थानमा, नर्वेमा सातौँ स्थानमा र स्वीडेनमा दशौँ स्थान सम्म अाउन सफल भएको थियो। गीतले डेनमार्क, नेदरल्यान्डस्, फ्रान्स, जर्मनी र अन्य थुप्रै देशहरूका आधिकारिक चार्टहरूमा पनि स्थान बनाएको थियो। 
अष्ट्रेलियाको आधिकारिक चार्ट कम्पनी एरिया चार्टमा गीत 25 जनवरी 2009 मा 38अौँ स्थानमा अाउँद‌ै चार्ट प्रवेश गरेको थियो। चार्ट प्रवेश गरेको दुई हप्ता पछि गीत एरिया चार्टको दोस्रो स्थानमा अाएको थियो। 6 हप्ता सम्म दुई नम्बर हरेपछि 29 मार्च 2009 मा गीत चार्ट शीर्ष स्थानमा अाएको थियो जुन स्विफ्टको एरिया चार्टमा पहिलो गीत बनेको थियो जसले शीर्ष स्थान समाएको थियो र त्यसको कहि वर्ष पहि स्विफ्टको सेक इट अफ चार्टमा शीर्ष स्थानमा अाएको थियो। शीर्ष स्थानमा आएको अर्को हप्ता गीत एक स्थान तल झर्दै दुईमा आएको थियो। गीतले एरिया द्वरा 3 पटक प्लेटिनम प्रमाणपत्र प्राप्त गर्‍यो भने अष्ट्रेलिया गीतका 210,000 प्रतिलिपीहरू बिक्री भएका थिए। 2 फेब्रुअरी 2009 मा लभ स्टोरी न्युजिल्यान्डको आधिकारिक चार्टमा 29अौँ स्थानमा आउँदै चार्ट प्रवेश गरेको थियो। 6 अप्रिल 2009 मा गीत चार्ट प्रवेश गरेको 9 हप्ता पछि शीर्ष स्थानमा आएको थियो। यस गीतलाई न्युजिल्यान्डको रेकर्डिङ उद्योग सङ्घका अनुसार प्लेटिनम प्रमाणपत्र प्राप्त गर्दै गीतका 15,000 प्रतिलिपीहरू बिक्री भएका थिए। कुलमा लभ स्टोरीले 7.9 मिलियन प्रतिलिपीहरू बिक्री गरेको थियो।
आधिकारिक सङ्गीत भिडियो ट्रे फेनज्वे द्वारा निर्देशित गरिएको थियो जसले पहिले स्विफ्टका अन्य भिडियोहरूमा पनि निर्देशन गरेका छन्। दुवै पक्षबाट सन्तुलन विचार र कार्य गर्न सजिलो भएको हुँदा स्विफ्ट फेनज्वेसँग एक पटक फेरि काम गर्न निर्णय गरेकी थिइन्। स्विफ्टले यस भिडियोलाई पहिलेनै एक छोटो भिडियोको रुपमा सार्वजनिक गर्न चाहन्थिन्। गीत लेख्ने क्रममा उनले यसलाई पहिलेको अवधिमा कल्पना गरिन् भने त्यसैको अनुसार विवरणहरू र केही साङ्केतिक शब्दहरूमा पनि गीत लेखेकी छन्। उनका अनुसार "लभ स्टोरी" एक सधैँ भरिका लागि रहिरहने नाट्य रुपरेखा जुन विषेश गरि 1700, 1800, वा 2008 मा हुन सक्छ भन्ने कुरामा उनले विश्वास राखेकि थिइन्। यस प्रकार उनले आफ्नो प्रेम रुचिको प्रदर्शनमा एक अनन्त गुणवत्ताको खोज गरेकि थिइन्। भिडियोको निर्माण हुनुभन्दा छ महिना अघि अग्रिममा स्विफ्टले आफ्नो साङ्गीतिक भिडियोमा योग्य अभिनेताको खोजीमा विभिन्न चलचित्रहरू हेर्न सुरु गरिन्। त्यसपछि न्यसभिल स्टारका एक प्रतिस्पर्धी जस्टिन गेस्टनको नायकको भूमिकामा खेल्ने प्रस्ताव जारी गरिएको थियो र स्विफ्टले उनको तस्वीर हेरेपछि गेस्टनलाई भिडियोमा नायकको रुपमा खेल्नका लागि योग्य ठहर गर्दै उनलाई चयन गरेकी थिइन्। गेस्टनले स्विफ्टको सबै मागहरू पुर्ण गरेपछि स्विफ्टले उनलाई प्रिन्स चार्मिङ" 1800 मा जीवित हुन सक्छ को रूपमा वर्णन गरिन्। गेस्टन न्यासभिल स्टारको एक प्रतिस्पर्धा भएका कारण उनले भिडियोमा काम गर्न असमर्थ रहे तर उक्त प्रतिस्पर्धाबाट गेस्टन बाहिरिए पछि स्विफ्टले उनलाई तुरुन्तै भिडियोको छायाङ्कन गर्न बोलाएकी थिइन्। स्विफ्टले गेस्टनको काम प्रति लगाव र काम गर्ने स‌ैलिको वर्णन गरेकी थिइन्।
भिडियोको छायाङ्कनका लागि एक दरबार चयन गरिएको थियोे तर संयुक्त राज्य अमेरिकीका थुप्रै दरबार भएका कारण उनीहरूले उपयुक्त दरबारको खेजी गर्न सकि रहेका थिएनन् भने टोलीले छायाङ्कनका लागि युरोपमा कुनै एक दरबारको खोजी गर्ने भनेता पनि उनीहरूले टेनेसीमा रहेको गेन दरबारलाई भिडियोको लागि स्थान चयन गरेको थियो जुन संयुक्त राज्यको एरिङ्टन न्यासभिलमा अवस्थित छ भने उक्त दरबारको निर्माण सन् 1973 मा गरिएको थियो। भिडियोका लागि स्विफ्टले एक फरक किसिमको पोशाक लगाएकी थिइन् भने उक्त पोशाक स्विफ्टको निर्देशनमा सेन्डि स्पिकाले बनाएकी थिइन्। स्विफ्ट र स्पिकाले उक्त पोशाकको लागि भिडियो छायाङ्कन हुनु भन्दा दुई महिना अगाडि छलफल गरेका थिए। अगस्ट 2008 मा गीतको साङ्गीतिक भिडियो दुई दिन सम्म टेनेसीमा खिचिएको थियो। छायाङ्कनको पहिलो दिन बालकुनीको र मैदानको दृश्य खिचिएको थियो। छायाङ्कनका बेलामा कसैले वास्तविक सिडिका साट्टामा उच्च ध्वनि तरङ्ग भएको सिडि हालिदिएका कारण स्विफ्टले आफ्नो व्यक्तिगत अाइपोड टोलीलाई हस्तान्तरण गर्दै वास्तविक गीत बजाउन आग्रह गरेकी थिइन्। अर्को दिन छायाङ्कनका बेलामा ढिला भएको हुँदा काम द्रुत गतिमा गरिएको थियो। एक झलकका लागि फेनज्वेले गेस्टन र स्विफ्टको बीच चुम्बनको सुझाव दिएका थिए तर स्विफ्टले उक्त सुझावलाई अस्वीकार गरेकी थिइन्। अर्को दिन लेबनानको कम्बरल्यान्ड विश्वविद्यालयमा छायाङ्कन गरिएको थियो। उक्त भिडियोका लागि 20 नर्तकहरू जुटाइएको थियो।
भिडियोको सुरुमा स्विफ्ट एक कालो स्वेटर र जिन्समा आफुसँग केही पुस्तकहरूका साथ विश्वविद्यालयको परिसरमा देखिन्छिन् भने उनले रुखको फेदमा बस्दै पुस्तक पढिरहेको दृश्य देख्छिन। उनीहरू एक अर्को तिर अधि बढ्छन् भने जब उनीहरूको आँखा जुद्छ भिडियो 18अौँ शताब्दीमा पुग्छ जहाँ स्विफ्ट एक महलको माथिल्लो तल्लाको बरन्डामा देखा पर्छिन्। त्यसपछि एक भेलामा दुई युवतीहरूसँग कुराकानी गरिरहँदा उनले स्विफ्टलाई देख्छन्। जेस्टन र स्विफ्ट त्यसपछि एक नाचमा संलग्न हुन्छन् र नाच सकिएपछि गेस्टनले स्विफ्टलाई बिस्तारै केही कुरा भन्छन्। त्यस दृश्य पछि स्विफ्ट रातमा एक लाल्टिन सहित हिड्छिन् जहाँ उनले गेस्टनलाई भेट्छिन् र उनीहरूले एक अर्कोको हात समात्छन् र एक घोडालाई केही खानका लागि दिन्छन् र त्यसपछि उनीहरू त्यहाँबाट दुई भिन्न बाटो तर्फ लाग्छन्। अर्को दृश्यमा स्विफ्ट पुन एक पटक बरन्डामा बस्दै झ्यालबाट हेरिरहेकी हुन्छिन् र उनले टाढाबाट गेस्टन आफू तर्फ अाएको देख्छिन् भने उनले गेस्टनलाई देख्ने बित्तिकै माथिल्लो तल्लाबाट तल झर्छिन् र उनीहरूको भेट महलको अगाडि हुन्छ भने उनीहरूले एक अर्कोको हात समाउँदा भिडियो नयाँ युगमा अाइपुग्छ र गेस्टन बिस्तारै स्विफ्टको नजिक आउँछन् र एक अर्कोको आँखामा हेर्छन्। भिडियोको अन्त्यमा विभिन्न पुराना दृश्यहरू सम्क्षपमा देखाइन्छ। यस साङ्गीतिक भिडियोले युट्युबमा 450 मिलियन दर्शकको ध्यान आकर्षित गरेको थियो।
संयुक्त राज्यमा पहिलो र विज्ञापन गर्नका लागि स्विफ्टले सन् 2008 को अन्तिम र सन् 2009 को सुरुवातमा गुड मर्निङ अमेरिका, द लेट शो विथ डेभिड लेटरमेन र द इलेन डिजेनेरेसको कार्यक्रममा गीतको प्रत्यक्ष प्रस्तुति दिएकी थिइन्। स्विफ्टले सन् 2008 को कन्ट्रि म्युजिक अवार्डमा अङ्ग्रेजी साङ्गीतिक समूह डेफ लिपर्डसँग पनि गीतको प्रत्यक्ष प्रस्तुति दिएकी थिइन्। साथै स्विफ्टले स्याटर्‍डे नाइट लाइभमा पनि प्रस्तुति दिएकी थिइन्। सन् 2009 को संयुक्त अधिराज्यका दुई टेलिभिजन कार्यक्रममा लुज वुमेन र जोल्स हल्यान्डमा पनि प्रस्तुति दिएकी थिइन्। स्विफ्टले अन्य कार्यक्रमहरू जस्तै 2009 सिएमए म्युजिक फेस्टिभल, द 2009 भि फेस्टिभल, डान्सिङ विथ द स्टार र द लेट शो विथ डेभिड लेटरमेनमा पनि प्रस्तुति दिएकी थिइन्।
स्विफ्टले उनको प्रथम साङ्गीतिक कार्यक्रमका सबै स्थानहरूमा "लभ स्टोरी"को प्रत्यक्ष प्रस्तुति दिएकी थिइन् जुन अप्रिल 2009 देखि जुन 2010 सम्म विस्तार गरिएको थियो। उक्त कार्यक्रमहरूमा विभिन्न नर्तकहरू सामेल थिए भने उनीहरू सबैले भिन्न खालका पोशाक लगाएका थिए। कार्यक्रममा स्विफ्ट मञ्चको तल्लो भागबाट देखा परिन् भने उनले गीतको अन्त्य तिर उनी नर्तकहरूले उनलाई चारै तिरबाट घेरे र उनीहरूले नर्तकहरू दायाँ-बायाँ लागेपछि स्विफ्ट विवहामा लगाउने सेतो पोशाकको साथ देखा पर्दै कार्यक्रम टुङ्गाएकी थिइन्। न्यू योर्क टाइम्सका जोन्स पर्लेसले स्विफ्टले दर्शकहरूलाई आशावादी सोचको साथ 27 अगस्ट 2009 मा न्यूयोर्क सहरको मेडिसन स्क्वायर गार्डनमा गीतहरूको प्रस्तुति दिने जानकारी गराएकी थिइन्। क्यानडा टोरन्टोमा एयर क्यानाडा सेन्टरमा 22 मे 2010 को एक साङ्गीतिक कार्यक्रमको समीक्षा गर्दै टोरन्टो सनका जेन स्टेभेन्सनले बताए कि त्यो क्षण उनको लागि इच्छा गरेजस्तो थियो।
स्विफ्टको स्पिक नाउ विश्व भ्रमणको अन्तिक कार्यक्रममा स्विफ्टले लभ स्टोरी गीतको प्रत्यक्ष प्रस्तुती दिएकी थिइन्। उक्त प्रस्तुतिमा स्विफ्टले सेतो पोशाकमा सझिएकी थिइन्। 25 जनवरी 2013 स्पेनको लस प्रिमस 40 प्रन्सिपल्समा स्विफ्टले लभ स्टोरी र त्यसपछि वि आर नेभर एभर गेटिङ ब्याक टुगेदर गीतको प्रस्तुति दिएकी थिइन्। स्विफ्टले सन् 2014 आइहर्ट अवार्ड कार्यक्रममा पनि "लभ स्टोरी" गीतको प्रत्यक्ष प्रस्तुति दिएकी थिइन् भने स्विफ्टले 1989 विश्व भ्रमणमा पनि उक्त गीतको प्रस्तुति दिएकी थिइन्।
मे 2018 का अनुसार स्विफ्टको छैटौँ एल्बम रेपुटेसनको विश्व भ्रमणमा स्विफ्टले स्टाइल र यु बिलङ विथ मी गीत सँगसँगै "लभ स्टोरी"को प्रत्यक्ष प्रस्तुति दिएकी थिइन्।
अमेरिकी पप पङ्क साङ्गीतिक समूह फरेभर द सिकेस्ट किड्सले उनीहरूको पहिलो एल्बम अन्डरडग अल्मा मेटर का लागि स्विफ्टको लभ स्टोरी गीतको नयाँ संस्करण सार्वजनिक गरेका थिए। अङ्ग्रेजी गायक जो म्याकइल्ड्रि ले स्विफ्टको लभ स्टोरी गीतलाई एक्स फ्याकटर 2010 को विश्व भ्रमणमा प्रस्तुति दिएका थिए। लभ स्टोरी गीत सन् 2010 मा सार्वजनिक भएको लेटर टु जुलियट नामम एक हाँस्यव्यङ्ग्य चलचित्रमा पनि समावेश गरेएको थियो। यस गीतलाई स्काई टेल अंश नामक एक साङ्गीतिक समूहले पनि आफ्नै सैलिमा प्रस्तुत गरेको छ।



