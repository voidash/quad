कबड्डी खेल दक्षिण एसियामा विशेष लोकप्रियता कमाएको खेल हो भने भारतलाई यो खेलको जनक मानिन्छ । पश्चिम भारततिर "हु तु तु ...", पूर्वी भागमा "हा डु डु...", दक्षिण भारतमा "च्नेदुगु..." नामले खेलिने खेलले नै पछी गएर कबड्डी नाम पाएको विश्वास गरिन्छ । नेपाल तथा बङ्गलादेशको यो राष्ट्रिय खेल पनि हो साथै यो भारतको तमिलनाडु, महाराष्ट्र, बिहार, आन्ध्र प्रदेश, तेलङ्गाना र पञ्जाब राज्यको राज्य खेल पनि हो । 
कबड्डी खेलको नियम 1918 मा तयार गरिएको थियो भने यस नियमको लिपिबद्ध प्रकाशन 1923 मा गरिएको थियो । अखिल भारत कबड्डी सङ्घको स्थापना 1950 मा भएपछी भारतमा नियमित रूपमा राष्ट्रियस्तरमा प्रतियोगिताहरू आयोजना हुन थाले । 1985 मा दक्षिण एसियाली खेलमा र 1990 एसियाली खेलदेखि कबड्डीलाई प्रतियोगितात्मक खेलका रूपमा समावेश गरेको पाइन्छ ।

