प्रत्यक्ष निर्वाचन प्रणालि अन्तरगत दाङ 5 बाट विजयी 42 वर्षीया संविधान सभा सदस्य शुष्मा शर्मा घिमिरे माओवादी थारुवान राज्य समिति सदस्य हुनुहुन्छ। 2035 साल देखि राजनीतिमा लाग्नुभएकी शर्माले लामो समयसम्म शिक्षण पेशा अङ्गाल्नुभएको थियो। 
2054 सालको स्थानीय निर्वाचनमा नेकपा एमाले र 2056 सालको प्रतिनिधि सभा चुनावमा नेकपा मालेकी प्रत्यासी रहनुभएकी शर्मा एमाले निकट महिला संघको केन्द्रीय नेतृ पनि हुनुहुन्थ्यो। उहाँ संस्कृत साहित्यमा आचार्य उत्तिर्ण गर्ने पहिलो नेपाली महिला हुनुहुन्छ। 
माओवादीको जनमुखी कार्यदिशा र यसले लिएको अग्रगामी बाटोकै कारणले आफूलाई जनताले चुनेको शर्माको दाबी छ। सम्पूर्ण महिला मुक्तिलाई संविधानमै सुनिश्चित गराउनु उहाँको मुख्य एजेण्डा छ।
