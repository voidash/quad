अंगेरीअथवा अँयार बुट्यान वर्गमा पर्ने एक औषधिजन्य वनस्पति हो । यो वनस्पति नेपाल, चीन, जापान, कम्बोडिया, म्यानमार, थाइल्याण्ड, भियतनाम तथा मलेसिया लगायतका पूर्वी एसियाली राष्ट्रहरूको रैथाने वनस्पति हो । एक प्रकारको पहाडमा पाइने वनस्पती हो। अंगेरीमा चैत्र देखी जेठ सम्म नयाँ पालुवा निस्किन्छ। नयाँ पालुवा निस्केको बेला गाई, भैंसी, बाख्रा आदी पशुहरूले अयाँरको पात खाएमा बिरामी पर्छन्। यदी पशुहरूलाई चिसो ठाउँमा न राखेमा मर्न पनि सक्छ। पशुलाई ज्वरो आउने गर्छ र उठ्न नसक्ने गरी पल्टिन्छ। चरीअमिलोको घाँस र मेहलको भुटन अथवा मही ख्वाएमा ठिक हुन्छ। एक पटक अयाँर खाएर बिरामी परेको पशू फेरी अयाँर खाएमा त्यती बिरामी हुदैन। असार पछी अथवा बर्षा सुरु भए पछी भने अयाँरको नसा त्यती लाग्दैन। त्यस पछी यसलाई सोतर को लागी प्रयोग गरिन्छ। तर अयाँरको पालुवा लुतोको औषधी हुन्छ। अयाँरको पालुवालाई हातमा मलेर लुतो भएको ठाउँमा लगाएमा लुतो ठिक त हुन्छ तर एक चोटी त मान्छे मरणासन्न भएर बेहोस सम्म हुन्छ।

