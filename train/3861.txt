शम्भुनाथ नेपालको प्रदेश नं. 2 अन्तर्गत सप्तरी जिल्लामा रहेको एक नगरपालिका हो ।नेपाल सरकारले वि. सं. 2071 वैशाख 25 गते 72 वटा नयाँ नगरपालिका थप गर्दा शम्भुनाथलाई पनि नगरपालिका घोषित गरेको हो । शम्भुनाथलाई नगरपालिका घोषित गर्दा सप्तरीका खोक्सरप्रवाहा, मोहनपुर, शम्भुनाथ, भंगाहा, बसबलपुर र रामपुर जमुवा गाविसलाई समेटेको छ ।
नेपालमा वि.सं. 2073 मा 753 स्थानीय तह लागू गर्दा शम्भुनाथ नगरपालिकालाई यथावतै राखेको छ । यस नगरपालिकालाई 11 वडामा विभाजन गरिएको छ । यस नगरपालिकाको कूल जनसङ्ख्या 33,012 रहेको छ । यसको क्षेत्रफल 99.99 वर्गकिलोमिटर रहेको छ । यस नगरपालिकाको केन्द्र साविकको शम्भुनाथ नगरपालिकाको कार्यालयमा राखिएको छ ।
नेपालको सन् 2011 को जनगणना अनुसार शम्भुनाथ नगरपालिकाको जनसङ्ख्या 33,012 रहेको छ। 
