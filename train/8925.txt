थासाङ गाउँपालिका मुस्ताङ जिल्लामा अवस्थित छ । विसं 2073 सालमा सङ्घीय मामिला तथा स्थानीय विकास मन्त्रालयले 744 स्थानीय तह लागू गर्दा मुस्ताङ जिल्लामा साविकका टुकुचेको वडाहरू, कोवाङ, लेते र कुञ्जो गाउँ विकास समितिहरूलाई समेटेर थासाङ गाउँपालिका घोषणा गरिएको हो । थासाङ गाउँपालिकाको क्षेत्रफल 289 वर्गकिलोमिटर रहेको छ । यो गाउँपालिका 5 वडाहरूमा विभाजन गरिएको छ । यस गाउँपालिकको कूल जनसङ्ख्या 2,912 रहेको छ । यस गाउँपालिकाको सिमाना पूर्वमा घरपझोङ गाउँपालिका र म्याग्दी जिल्ला, पश्चिममा म्याग्दी जिल्ला, उत्तरमा बाह्रगाउँ मुक्तिक्षेत्र र घरपझोङ गाउँपालिका र दक्षिणमा म्याग्दी जिल्लासम्म छ ।
लेते 
टुकुचेमा रहेको गुम्बा
कोवाङ गाउँ
नीलगिरि हिमाल
टुकुचेमा रहेको एक गुम्बा
