खास्टे ताल नेपालमा कास्की जिल्ला भित्र लेखनाथ नगरपालिकाका सात ताल मध्य एक ताल हो। यो ताल नगरपालिकाको 4 नं. वडा खराने फाँट भित्र अवस्थित छ। लेखनाथ नगरपालिकाको तेस्रो ठूलो तालको रुपमा खाष्टे ताल रहेको छ। यस तालको क्षेत्रफल 13.57 हेक्टर रहेको छ । यस तालले नगरपालिकाको 0.17% भाग र ताल क्षेत्रको 2.9% भाग ओगटेको छ । लेखनाथ नगरपालिकाको 4 नं. वडाभित्र सिमाबद्ध भएको यस तालबाट हालका अवस्थासम्म बेगनास र रुपा तालबाट जतिको उपयोगिता नगरबासीहरूले लिन सकिरहेका छैनन्। यो ताल बेगनास ताल भन्दा 27 गुणा र रुपा तालभन्दा 8.4 गुणा सानो छ भने दिपाङ्ग ताल, गुँदे ताल, न्युरेनी ताल र मैदी ताल भन्दाक्रमस:1.51,2.72, 4.79, 11.51 गुणा ठुलो छ । यो ताल बेगनास, रुपा, मैदी, दिपाङ्ग भन्दा पश्चिममा गुँदे भन्दा पूर्वमा र न्युरेनी तालसंगै रहेको छ। । 
